---
id: fizica-clasa6-capitolul5
title: V. FENOMENE ELECTRICE ŞI MAGNETICE.
sidebar_label: V.Fenomene electrice şi magnetice
tags: fizica clasa6 invatare usoara capitolul5 fenomene electrice şi magnetice
---



import Img from '@site/src/components/Img'
import Video from '@site/src/components/Video'


## V.1. Magneți . Poli magnetici. Interacțiuni magnetice.

Cu aproximativ 4000 de ani în urmă, un cioban grec a descoperit că o rocă neagră atrăgea cuiele de fier.  Aceste roci erau cunoscute sub denumirea de “magnetite”, probabil numite dupa orașul antic Magnesia ( astăzi se numește Manisa, în vestul Turciei ), din apropierea stâncilor cu magnetite.


<Img src="fizica/clasa6/capitolul5/5_1_Poza1_Magnetita.jpg" />

Magneții ne fascinează și îi folosim lipiți de frigidere, să închidem dulapurile, ornamente de prins bilete pe frigider, la separarea metalelor, la trenurile de mare viteză „Maglev”, etc.




:::tip Experiment

**1.** Ce este un magnet ?

:::

<Video src="https://www.youtube.com/embed/HWtYtmPejTU" />

<br></br>

**Materiale necesare:** magnet, diferite metale : fier, aur, cupru, argint, aluminiu, zinc, plumb, agrafe de oțel ( aliaj al fierului ).

**Descrierea experimentului:** 

- Apropie, pe rând, magnetul de metale.

- Ce metale atrage magnetul ?

:::note Observaţie

Magnetul atrage numai cuiul de fier și agrafele de oțel.

:::




:::important Definiție

**Magnetul** este un corp care atrage obiecte care conțin fier și metale feroase (cobalt, nichel).


:::


<Video src="https://www.youtube.com/embed/IKgfBpW_U9E" />

<br></br>

:::important

#### Clasificarea magneților: 

**I.	După proveniență :**

- Naturali care sunt și permanenți din roca neagră numită magnetită.

- Artificiali: din oțel magnetizat ( temporar, își pierde proprietățile magnetice în timp ), din neodim ( permanenți ), din ferită (permanenți), etc.


**II.	După formă :**

- Magneți bară 

<Img src="fizica/clasa6/capitolul5/5_1_Poza2_MagnetBara.jpg" />


- Magneți cilindrici 


<Img src="fizica/clasa6/capitolul5/5_1_Poza3_MagnetCilindru.jpg" />

- Magneți potcoavă sau în formă de U


<Img src="fizica/clasa6/capitolul5/5_1_Poza4_MagnetPotcoava.jpg" />


- Ace magnetice sau busole

<Img src="fizica/clasa6/capitolul5/5_1_Poza5_AceMagnetice.jpg" />
 


:::



:::tip Experiment

**2.** Ce sunt polii magnetici ?

:::

<Video src="https://www.youtube.com/embed/VojEwb2nHRk" />

<br></br>

**Materiale necesare:** magnet, obiecte de fier.

**Descrierea experimentului:** 

- Apropie un magnet de o grămăjoară cu obiecte de fier. 

- Ce observi ?



:::note Observaţie

Magnetul atrage în mod deosebit obiectele de fier cu capetele sale.

:::


:::important

**Polii magnetici** sunt capetele magnetului cu care atrage în mod deosebit obiectele de fier .

Fiecare magnet are doi poli numiţi polul nord şi polul sud.
 
Capătul magnetului care se orientează către polul nord geografic (N.G.) al Pământului se numește **pol nord (N).**

Capătul magnetului care se orientează către polul sud geografic (S.G.) al Pământului se numește **pol sud (S).**



<Img src="fizica/clasa6/capitolul5/5_1_Poza6_OrientareaUnuiMagnetPePamant.jpg" />




:::



<br></br>





:::tip Experiment

**3.** Interacțiuni magnetice

:::

<Video src="https://www.youtube.com/embed/aC1AFcn-iJo" />

<br></br>

**Materiale necesare:** 2 magneți.

**Descrierea experimentului (Partea 1):** 

- Apropie doi magneți cu poli opuși, nord cu sud.

- Ce observi ?



:::note Observaţie (Partea 1)

Magneții se atrag.

:::



**Descrierea experimentului (Partea 2):** 

- Apropie doi magneți cu poli de același fel, nord cu nord și sud cu sud 

- Ce observi ?



:::note Observaţie (Partea 2)

Magneții se resping.

:::








:::important 

**Interacțiunile magnetice** sunt de două feluri :

1)	**Atracția dintre doi magneți** are loc când apropiem cei doi magneți cu poli opuși, nord cu sud.

2)	**Respingerea dintre doi magneți** are loc când apropiem cei doi magneți cu poli de același fel, nord cu nord și sud cu sud.



:::




:::important Definiție

**Interacțiunile magnetice sunt interacțiuni de la distanță , care se manifestă prin intermediul câmpului magnetic din jurul oricărui magnet.**

:::


:::note Observaţie

Dacă tăiem un magnet, obținem doi magneți, adică polii magnetici sunt inseparabili. 

:::









:::important

Pentru reprezentarea intuitivă a câmpului magnetic, la fel ca şi în cazul câmpului electric, se pot folosi linii de câmp, formând așa-numitul **spectrul câmpului magnetic.**
 

Spre deosebire de liniile câmpului electric, liniile câmpului magnetic sunt curbe închise. 

Spectrul câmpului magnetic este diferit în funcție de forma magnetului.

**Liniile de câmp magnetic ale unui magnet bară** au sensul astfel încât intră în polul sud, traversează magnetul, ies din polul nord şi se închid în exteriorul magnetului. 


<Img src="fizica/clasa6/capitolul5/5_1_Poza7_LiniileDECampMagneticAlUnuiMagnetBara.jpg" />

:::


<br></br>

<Video src="https://www.youtube.com/embed/VuA3wGxVmKk" />


<br></br>















## V.2. Magnetismul terestru. Busola.



<Video src="https://www.youtube.com/embed/I7gpyphuyiw" />

<br></br>

:::important

**Pământul este un imens magnet**, care pe lângă perechea de poli geografici, Nord-Geografic și Sud –Geografic, are și o pereche de poli magnetici : Nord-Magnetic (N.M.) și Sud- Magnetic (S.M.).

:::


Deoarece polul nord al unui magnet atrage polii sud ai altor magneți și respinge polii nord, trebuie să fie atras de polul sudic al magnetului Pământului. Deci , polii magnetici sunt situați invers ca cei geografici.

Pământul este un imens magnet bară magnetic poziționat în centrul Pământului și înclinat la un unghi de aproximativ 11° față de axa de rotație a Pământului.

<Img src="fizica/clasa6/capitolul5/5_2_Poza1_CampulMagneticAlPamantului.jpg" />


:::caution Aplicații

Câmpul magnetic al Pământului are un rol foarte important pentru planeta noastră , deoarece el respinge radiațiile cosmice ( particule care au o viteză foarte mare și care pot distruge organismele vii ) provenite de la Soare, mai ales în timpul erupțiilor solare.

:::

<Video src="https://www.youtube.com/embed/6ax-YA6D-CE" />


Chinezii au dezvoltat o busolă maritimă chiar mai devreme decât vikingii și cu o construcție similară. Chinezii navigau cu ajutorul unei așchii de magnetită care plutea pe apa, încă din anii 2000 d.Hr., atunci când exploratorii , cum ar fi Marco Polo, au adus compasul magnetic înapoi în Italia. Aducerea busolei în Europa a însemnat un salt uriaș pentru călătorii și comerț, permițând în cele din urmă europenilor să exploreze oceanele pe care vikingii le navigaseră deja folosind propria versiune a busolei pentru cel puțin 500 de ani.

<Img src="fizica/clasa6/capitolul5/5_2_Poza2_BusolaAntica.jpg" />

<Img src="fizica/clasa6/capitolul5/5_2_Poza3_BusolaModerna.jpg" />

<br></br>
<br></br>





## V.3. Structura atomică a substanței. Electrizarea și sarcina electrică. Interacțiunea dintre corpurile electrizate. Metode de electrizare.


În general, corpurile din natură sunt neutre din punct de vedere electric, deoarece ele sunt formate din atomi, care la rândul lor, sunt neutri.


:::note Observaţie

**Structura atomului:**

**1. Nucleul** este partea centrală a atomului, alcătuit din particule numite nucleoni, și anume:

- **Protoni**, particule încărcate cu sarcină pozitivă,  cu simbolul p<sup>+1</sup>.

- **Neutroni**, particule neutre din punct de vedere electric, cu simbolul n<sup>0</sup>.



**2. Învelișul electronic** este spațiul din jurul nucleului format dintr-un nor de particule numite **electroni** care gravitează în jurul nucleului. Electronii sunt particule cu sarcină negativă, cu simbolul e<sup>-1</sup> sau ē.

:::




:::important Definiţie

Atomul este o particulă **neutră** din punct de vedere electric, deoarece are numărul de  protoni din nucleu ( particule pozitive) egal cu numărul de electroni din învelișul electronic (particule negative), adică 

**nr. p<sup>+</sup> = nr. ē**

:::


### V.3.1. Electrizarea prin frecare


:::note Observaţie

**Pentru o bună reușită a experimentelor de electrizare trebuie respectate anumite condiții:**

- Corpurile să fie curate (eventual degresate cu spirt), bine uscate, de preferat și rotunjite.

- Încăperea unde se efectuează să fie încălzită și fără umiditate.

- Nu încercați aceste experimente când plouă afară și este multă umiditate în aerul atmosferic.

:::



:::tip Experiment

**4.** Atracția corpurilor electrizate

:::

<Video src="https://www.youtube.com/embed/U-JouP0GTJo" />

<br></br>

**Materiale necesare:** baghetă de plastic, bucată de lână, bucățele de hârtie ( sau bobițe de polistiren ), o sticluță cu apă, doză goală de aluminiu, vas cu soluție de detergent de vase, compas.

**Descrierea experimentului (Partea1):** 
- Pune pe masă o grămăjoară de bobițe de polistiren și apropie de ea bagheta. 
- Ce observi ?


:::note Observaţie (Partea1)

Bagheta nu atrage bucățelele mici.

:::



**Descrierea experimentului (Partea2):** 
- Freacă cu bucata de lână un capăt al baghetei, fără să atingi cu mâna porțiunile frecate.
  
- Ce observi ?


:::note Observaţie (Partea2)

După frecare, bagheta atrage bobițele.

:::



**Descrierea experimentului (Partea3):** 
- Apropie un corp electrizat de o doză de aluminiu.
  
- Ce observi ?


:::note Observaţie (Partea3)

Corpul electrizat atrage doza.

:::



**Descrierea experimentului (Partea4):** 
- Pune soluția de detergent de vase într-un vas. 

- Suflă cu un pai ca să formezi un balon de săpun. 

- Apropie un corp electrizat de balonul de săpun.
  
- Ce observi ?


:::note Observaţie (Partea4)

Corpul electrizat atrage balonul de săpun.

:::



**Descrierea experimentului (Partea5):**

- Cu ajutorul unui compas fă un orifiu mic în fundul sticlei cu apă.
 
- Scoate dopul sticlei ca să obții un jet subțire de apă.
 
- Apropie un corp electrizat de jetul de apă.


- Ce observi ?


:::note Observaţie (Partea5)

Corpul electrizat atrage jetul de apă.

:::


**Concluzia experimentului:**

Corpurile electrizate au proprietatea de a atrage corpuri ușoare ( bucățele de hârtie, bobițe de polistriren, doze de aluminiu, baloane de săpun, jet subțire de apă, firele de păr, etc).



:::note Observaţie

**Nu uitați că orice interacțiune are loc prin forțe reciproce. Corpul electrizat atrage cu o forță corpul neutru, dar și corpul neutru atrage cu aceeași forță corpul electrizat, dar în sens opus.**

:::



Prin frecarea a două corpuri , acestea se electrizează și se încarcă cu sarcini electrice , pozitive sau negative.


:::note Observaţie

Se consideră **sarcina electrică pozitivă ( + )**, sarcina cu care se încarcă un corp de sticlă.

Se consideră **sarcina electrică negativă (- )**, sarcina cu care se încarcă un corp de plastic (sau de ebonită).


:::



:::important Definiţie

**Sarcina electrică ( q )**, este o mărime fizică scalară care măsoară starea de electrizare a unui corp.

**Unitatea de măsură în SI:  [q]<sub>SI</sub> =  C(Coulomb).**


:::

:::important Definiţie

Fenomenul prin care un corp se încarcă cu sarcini electrice se numește **electrizare.**

:::



<br></br>


:::tip Experiment

**5.** Electrizarea prin frecare

:::

<Video src="https://www.youtube.com/embed/IT2h4TdDjOk" />

<br></br>

**Materiale necesare:** balon umflat, lavetă, suport.

**Descrierea experimentului:**
 
- Suspendă balonul de un suport.

- Freacă cu laveta balonul, fără să atingi cu mâna porțiunile frecate și apoi lasă-l liber.

- Apropie laveta de balonul suspendat.
 
- Ce observi ?


:::note Observaţie

Cele două corpuri frecate se atrag.

:::



**Concluzia experimentului:**

În urma frecării a două corpuri, unul se încarcă cu sarcini pozitive ( laveta ), celălalt cu sarcini negative ( balonul de cauciuc).





:::important

**Electrizarea corpurilor prin frecare are loc printr-un transfer de electroni de la un corp la altul, astfel :**

**- Corpul care cedează electroni, se va încărca cu sarcini electrice pozitive, deoarece va avea un surplus ( mai mulți ) protoni în nucleele atomilor .**

**- Corpul care primește electroni, se va încărca cu sarcini electrice negative, deoarece va avea un surplus de electoni în învelișurile electronice ale  atomilor.**

:::



:::important

**Interacțiunile  electrostatice sunt de două feluri:**

**1) Atracția** are loc între două corpuri electrizate cu sarcini opuse ( pozitivă cu negativă). Forțele de atracție sunt egale în modul, dar de sens opus.



<Img src="fizica/clasa6/capitolul5/5_3_1_Poza1_Atractia.jpg" />


**2) Respingerea** are loc între două corpuri electrizate cu sarcini de același fel ( pozitivă cu pozitivă sau negativă cu negativă). Forțele de respingere sunt egale în modul, dar de sens opus.


<Img src="fizica/clasa6/capitolul5/5_3_1_Poza2_Respingerea.jpg" />


Interacțiunile dintre două corpuri electrizate **au loc la distanță prin intermediul câmpului electrostatic** din jurul oricărui corp electrizat.


:::



:::tip Experiment

**6.** Interacțiuni electrostatice

:::

<Video src="https://www.youtube.com/embed/wFvLaDAZulU" />

<br></br>

**Materiale necesare:** corp de sticlă ( borcănel), bucată de mătase, un pai de suc,  lână ,ață, suport.

**Descrierea experimentului (Partea1):** 

- Taie paiul în două bucăți.

- Prinde un fir de ață de bucată mică de pai și suspend-o de un suport.

- Freacă cu o mănușă de lână cele două bucățele tăiate din pai, una fiind cea suspendată.

- Apropie paiul electrizat prin frecare de cel suspendat. 

- Ce observi ?


:::note Observaţie (Partea1)

Cele două paie se resping.

:::


**Concluzia experimentului (Partea1) :**

Cele două paie se resping deoarece s-au încărcat cu aceleași sarcini electrice, fiind confecționate din material identic.




**Descrierea experimentului (Partea2):**
 
- Freacă cu bucata de mătase ( hârtie ) partea rotunjită a unui borcănel, fără să atingi cu mâna porțiunile frecate.

- Apropie borcănelul de paiul suspendat.

  
- Ce observi ?


:::note Observaţie (Partea2)

Cele două corpuri se atrag.

:::


**Concluzia experimentului (Partea2):**

Sticla s-a încarcat cu sarcini pozitive , iar paiul de plastic cu sarcini negative  și de aceea s-au atras.



### V.3.2. Electrizarea prin contact. Pendul electrostatic.


:::tip Experiment

**7.** Confecționarea unui electroscop

:::

<Video src="https://www.youtube.com/embed/NLFyC8GAJMI" />

<br></br>

**Materiale necesare:** borcan de sticlă curat și uscat, sârmă de cupru, 2 foițe de aluminiu (e la folia de împachetat), capac de carton, foarfece . 

**Descrierea experimentului:**
 

- Decupează din carton un capac mai mare decât gura borcanului, fă o gaură în capac, astfel încât firul de cupru să trecă prin el.

- Întinde firul astfel încât o parte mai mică să rămână în afara capacului  borcanului, deasupra, și o mare parte va fi în borcan.

- În partea de jos, îndoiți sîrma și puneți pe acest cârlig două foițe de aluminiu.

- Freacă un balon de păr sau lână și apropie-l de capătul de sus al sârmei.

 
- Ce observi ?


:::note Observaţie

Cele două foițe de aluminiu se depărtează una de cealaltă.

:::



**Concluzia experimentului:**

Electroscopul este un dispozitiv care detectează corpurile electrizate.
 
Când electroscopul este neutru, foițele de aluminiu stau una lângă alta.

Când electroscopul este încărcat, foițele se încarcă cu sarcini opuse și de aceea se resping și se îndepărtează. 


<br></br>
<br></br>



:::tip Experiment

**8.** Electrizarea prin contact

:::

<Video src="https://www.youtube.com/embed/uW0EnzcAqPY" />

<br></br>

**Materiale necesare:** baghetă, bucată de lână, electroscop.

**Descrierea experimentului:**

- Freacă bagheta de lână.

- Atinge capătul baghetei de sfera electroscopului.
 
 
- Ce observi ?


:::note Observaţie

Foițele electroscopului se resping, adică se încarcă cu sarcini electrice.

:::



**Concluzia experimentului:**

Sfera electroscopului se va încărca cu același tip de sarcină electrică cu a corpului electrizat prin contact. 


**Mai putem electriza un corp neutru prin contactul ( atingerea ) cu un corp deja electrizat.** 



:::important

**Electrizarea prin contact** are loc prin trecerea electronilor de pe corpul electrizat pe cel neutru, care se va încărca cu același fel de sarcină electrică ca și cel electrizat.

<Img src="fizica/clasa6/capitolul5/5_3_2_Poza1_ElectrizareaPrinContact.jpg" />


:::

<br></br>



### V.3.3. Electrizarea prin influență.


:::tip Experiment

**9.** Electrizarea prin influență (de la distanță)

:::

<Video src="https://www.youtube.com/embed/pqy5_CBU4E0" />

<br></br>

**Materiale necesare:** baghetă de sticlă, bucată de mătase (hârtie) , electroscop.

**Descrierea experimentului:**

- Electrizează prin frecare cu mătase, bagheta de sticlă.

- Apropie, fără să atingi, bagheta de sticlă de sfera electroscopului.
 
 
- Ce observi ?


:::note Observaţie

Foițele electroscopului se resping, arătând că electroscopul s-a încarcat cu sarcini electrice.

:::



**Concluzia experimentului:**

Sfera electroscopului se va încărca cu sarcină electrică opusă corpului electrizat adus în apropiere. Sfera s-a încărcat pozitiv, față de plasticul electrizat negativ. 



:::important

**Electrizarea prin influență (de la distanță)** are loc prin încărcarea unui corp neutru cu sarcină electrică opusă celui electrizat.


<Img src="fizica/clasa6/capitolul5/5_3_3_Poza1_ElectrizareaPrinInfluenta.jpg" />


:::


<br></br>
<br></br>





## V.4. Descărcările electrice din atmosferă: fulgerul și trăsnetul.

:::note Observaţie

De mii de ani și până în prezent a existat frica de fulgere şi trăsnete a omului. Cel mai des, oamenii au atribuit acestor descărcări electrice din natură  mâniei unor divinităţi, care, zice-se, se foloseau de ele pentru a-şi exterioriza stările sufleteşti sau pentru a-i pedepsi pe cei care le-au stârnit.

Marele stăpân al săgeţilor de foc ce cad din cer rămâne **Sfântul Ilie**, aducător de ploaie şi care poate provoca furtuni puternice. 

:::



:::important Definiţie

**Fulgerul** este descărcarea electrică dintre doi nori electrizați și percepută de om ca o lumină.

:::



<Img src="fizica/clasa6/capitolul5/5_4_Poza1_Fulgerul.jpg" />



:::important Definiţie

**Trăsnetul** este descărcarea electrică dintre un nor electrizat și un corp de pe Pământ, perceput de om ca o lumină.

:::


:::note Observaţie

Corpurile înalte sunt mai predispuse trăsnirii, deoarece se încarcă mai ușor, prin influență, de la norii electrizați. 

Norii se electrizează prin frecarea maselor de aer ce conțin picături foarte fine de apă.


:::




<Img src="fizica/clasa6/capitolul5/5_4_Poza2_Trasnetul.jpg" />



:::important Definiţie

**Tunetul** este zgomotul produs în urma unei descărcări electrice.

:::



<Video src="https://www.youtube.com/embed/LBAQ6IyQGHY" />

<br></br>

:::note Observaţie

Sarcinile electrice pot fi generate cu mașina de electrizare Van de Graaff care are doi poli : o sferă metalică goală în interior numită colector de sarcină (care se încarcă pozitiv) și o sferă mai mică plină (care se încarcă negativ).

Colectorul se află pe o bandă de cauciuc trecută peste două role și pusă în mișcare de un motor electric. Două periuțe preiau sarcinile care apar pe banda electrizată prin frecare.


<Img src="fizica/clasa6/capitolul5/5_4_Poza3_MasinaVanDerGraaf.jpg" />

:::




:::note Observaţie

**Benjamin Franklin** (1706 – 1790) a descoperit natura fulgerului și a trăznetului. El a inventat paratrăsnetul care protejează clădirile sau vapoarele de descărcările electrice.

:::


:::important

**Paratrăsnetul** este un conductor de cupru cu vârf, care are proprietatea de a atrage descărcările electrice. Capătul de jos al conductorului se împământează.

:::


<br></br>


:::tip Experiment

**10.** Vântul electrostatic

:::

<Video src="https://www.youtube.com/embed/-LVwaYG1aj4" />

<br></br>

**Materiale necesare:** generatorul electrostatic Van De Graaff, ac magnetic.

:::warning Atenție

Atenție când lucrezi cu mașina Van De Graaff ! Pericol de electrocutare !

::: 

**Descrierea experimentului:**
 
- Pune în funcțiune generatorul și electrizează sferele lui.

- Așază suportul acului magnetic pe colectorul generatorului electrostatic.
 
- Ce observi ?


:::note Observaţie

Acul magnetic începe să se rotească.

:::



**Concluzia experimentului:**

Acul magnetic se rotește deoarece sarcinile electrice se scurg mai ușor prin vârfurile acului, provocând o respingere a acestor puncte și respectiv rotația lor.



<Img src="fizica/clasa6/capitolul5/5_4_Poza4_Paratrasnetul.jpg" />


:::note Observaţie

La ora actuală se mai folosesc paratrăsnete cu circuite electronice integrate, capabile sa transmită în avans o undă ionizată de captare a trăsnetelor (ceea ce prin tija clasică Franklin nu se realizează). 

Aceste dispozitive, cunoscute sub denumirea Paratrăsnete cu Dispozitive de Amorsare, pe scurt şi PDA  au forma eliptică sau ovală şi conţin de regulă un concentrator de energie în partea superioară. 

Paratrăsnetele PDA se montează în vârful unui catarg ca și paratrăsnetele clasice.

<Img src="fizica/clasa6/capitolul5/5_4_Poza5_Paratrasnetul_PDA.jpg" />

:::


:::note Observaţie

Multe dintre morțile provocate de trăsnete apar atunci când victima nu primește asistența medicală de specialitate imediat. 

Deși o mare parte din victimele care sunt trăsnite supraviețuiesc, șansele ca aceștia să rămână fără nicio urmă sunt extrem de mici, deoarece curentul, căldura și unda de șoc pot provoca leziuni extrem de grave care de cele mai multe ori sunt ireversibile. 


:::


:::warning  Atenție

**În timpul furtunilor cu descărcări electrice (fulgere și trăsnete)  trebuie să respectați următoarele reguli împotriva trăsnirii :**

- Adăpostiți-vă în casă sau în mașină (tramvai, troleibuz, vehicul cu caroserie metalică).

- Nu vă apropiați de geamuri.

- Nu vă plimbați cu bicicleta.

- Nu înotați.

- Nu vă adăpostiți sub copaci.  Dacă sunteți în pădure, ieșiți cât mai repede într-o poiană, stați ghemuiți acoperiți de o mantie și nu deschideți umbrela.
 
- Nu vorbiți la telefon.


:::


<br></br>

:::caution Electricitatea statică în viața dezi cu zi

Iarna când  instalațiile de încălzire funcționeaza fără întrerupere, lipsa de umiditate din interioarele caselor noastre vine la pachet cu electricitatea statică și ruda ei cea neplăcută: descărcarea electrostatică.

Ce se întâmplă? Ai remarcat să atunci când de așezi în pat sau tragi o haină pe tine pe întuneric se formează mici scântei la atingerea cu textilul? Anumite haine ți se lipesc în mod neplăcut de piele deși nu ești ud sau te curentezi neplăcut atunci când atingi o altă persoană sau anumite obiecte? Iată ce se întâmplă.

**Cele mai puternice combinații care creează electricitate statică:**

- Pielea uscată și textilele cu conținut mare de poliester. Pielea uscată se încarcă pozitiv iar poliesterul se încarcă puternic negativ. Când cele 2 se întâlnesc apar efecte foarte neplăcute: scântei, pișcături, haine lipite de corp.
- Părul și pieptănul sau peria de plastic. Prin frecare parul se încarcă pozitiv iar plasticul negativ. Firele de păr, fiind încărcate cu același tip de sarcină, se vor respinge și dau o impresie de păr nearanjat.


**Ce pot face pentru a reduce electricitatea statică din casă?**

**1)	Folosește materiale care nu se electrizează ușor, de ex. bumbacul)**

- Aerul și pielea umană, mai ales când sunt foarte uscate, au tendința de a ceda electroni și deci de a se încărca puternic pozitiv. Blana naturală, părul uman și sticla de asemenea, cedează electroni și se încarcă puternic pozitiv. Lâna, mătasea, nylon-ul, plumbul, aluminiul și hârtia se încarcă și ele pozitiv, deși în proporție mai mică.

- Materialele care se încarcă puternic negativ (atrag electroni) sunt teflonul, siliconul, polietilena, poliuretanul, polistirenul. Aurul, platina, cuprul și nichelul, precum și chihlimbarul, se încarcă moderat negativ.

- Materiale care se încarcă foarte puțin electrostatic sau sunt neutre sunt:  pielea naturală, lemnul, bumbacul și otelul.


**2)	Umidifică și purifică aerul:** 

Umiditatea aerului împiedică electricitatea statică să se formeze, deci orice formă de umidificare este bine venită: umidificatorul electric, plantele, apa fierbinte din cadă și chiar fierberea apei pe aragaz. 


**3)	Folosește produse de curățenie cu efect antistatic.**


:::



<br></br>
<br></br>



## V.5. Curent electric. Circuite electrice. Componentele unui circuit. Generatoare electrice.


Suntem în secolul 21 și trăim într-o lume bazată pe tehnologie, care la rândul ei se bazează 24 de ore din 24 de ore pe energie electrică.

Te-ai gândit măcar odată, măcar când ai avut o pană de curent electric, cum ar fi viața ta și a celorlalți fără electricitate ?

Dacă ar avea loc o puternică explozie solară, sistemele de transmitere a curentului electric s-ar avaria.

Consecințele acestei avarieri ar fi:

- Toate orașele ar rămâne în beznă .

- Mijloacele de comunicare nu ar mai funcționa (telefoane, televizoare, calculatoare, radio, etc.)

- Nu am mai avea apă la robinet (fără apă de băut și de spălat).

- În spitale ar fi haos, fără aparatură medicală.

- Transportul ar fi blocat.


Dar să nu devenim prea sceptici și să ne bucurăm de această minunăție a lumii, numită curent electric.



:::important Definiţie

**Curentul electric** este mișcarea ordonată a purtătorilor de sarcină electrică printr-un circuit electric.

:::







:::important Componentele unui circuit electric

**1)	Generatoare electrice (surse electrice)** sunt dispozitive care au rolul de a produce și de a menține curentul electric printr-un circuit.

Clasificarea generatoarelor după felul curentului produs:

- **Generatoare de curent continuu (c.c.)** , care are un singur sens prin circuit: bateria electrică, acumulatori electrici, bateria solară.

- **Generatoare de curent alternativ (c.a.)**, care își schimbă periodic sensul prin circuit : generatorul din cadrul centralelor electrice, dinamul de la bicicletă.

Simboluri pentru surse electrice : 

<Img src="fizica/clasa6/capitolul5/5_5_Poza1_SimboluriPentruSurseElecrice.jpg" />




:::



:::important Componentele unui circuit electric

**2) Aparate electrice (consumatori electrici)** sunt dispozitive care transformă energia electrică ( a curentului electric ) în :



a) lumină, numit **bec electric** cu simbolul:


<Img src="fizica/clasa6/capitolul5/5_5_Poza2_SimbolBec.jpg" />




b) căldură, numit **rezistor electric**, cu simbolul:

<Img src="fizica/clasa6/capitolul5/5_5_Poza3_SimbolRezistor.jpg" />

	

Exemple de aparate care au rezistori:
 
- foen (uscător de păr);

- aerotermă;

- calorifer electric;

- plită electrică;

- filtru de cafea;

- fier de călcat;

- prăjitor de pâine, etc.



c)	energie cinetică (pune ceva în mișcare), numit **motor electric**, cu simbolul:

<Img src="fizica/clasa6/capitolul5/5_5_Poza4_SimbolMotor.jpg" />



Exemple de aparate care au motoare electrice:

- aspirator;

- ventilator;
 
- mașină de spălat;
 
- frigider;
 
- hotă;
 
- aer condiționat;
 
- mixer, etc.


:::



:::important Componentele unui circuit electric

**3) Conductoare de legătură** sunt fire confecționate din aluminiu sau cupru și care leagă componentele circuitului între ele.


<Img src="fizica/clasa6/capitolul5/5_5_Poza5_SimbolFire.jpg" />




:::



:::important Componentele unui circuit electric

**4) Întrerupătoare electrice** care au rolul de a închide și de a deschide circuitul electric. Numai când întrerupătorul este pe poziție închis, trece curentul electric prin circuit.


<Img src="fizica/clasa6/capitolul5/5_5_Poza6_SimbolIntrerupatoare.jpg" />


:::


:::important

Sensul convențional al curentului electric printr-un circuit este de la borna pozitivă a sursei spre borna negativă, prin circuitul exterior (prin consumatori).


<Img src="fizica/clasa6/capitolul5/5_5_Poza7_SensulCurentului.jpg" />


:::






:::note Observaţie

Sensul convenţional al curentului electric este invers sensului deplasării electronilor prin circuit.

Bineînţeles că vă veţi întreba de ce sensul curentului electric stabilit prin convenţie nu corespunde cu sensul real al deplasării electronilor?

Lucrurile stau aşa, deoarece savanţii din secolul al XIX-lea, neştiind de existenţa electronilor, au fixat sensul curentului electric înainte de a-i cunoaşte natura sa.

Curentul electric poate fi _continuu_ (având un singur sens) şi _alternativ_ (schimbându-şi periodic sensul).


:::




:::tip Experiment

**11.** Circuitul electric simplu

:::

<Video src="https://www.youtube.com/embed/9rXjElvlAXE" />

<br></br>

**Materiale necesare:** baterie electrică, bec, motoraș, rezistor (poți folosi o sârmă de fier de la buretele metalic de vase), fire de legătură, întrerupător.


**Descrierea experimentului:**
 
- Leagă în serie (unul după altul) bateria electrică, becul, motorașul, rezistorul, firele de legătură și întrerupătorul.

- Închide întrerupătorul.


- Ce observi ?


:::note Observaţie

La închiderea întrerupătorului, curentul electric trece prin circuit. 

Becul luminează, motorașul învârte elicea și rezistorul dă căldură. 


:::



**Concluzia experimentului:**

Un circuit electric simplu este format din sursă electrică (bateria electrică), fire de legătură, consumatori electrici (becul, motorașul, rezistorul) și întrerupător, toate legate în serie.




**Clasificarea generatoarelor după tipul energiei pe care o transformă în energie electrică:** 

- **Bateriile electrice și acumulatorii** transformă energia chimică în energie electrică:

<Img src="fizica/clasa6/capitolul5/5_5_Poza8_Baterii.jpg" />

 
  - Telefoanele mobile, camerele video, aparatele foto digitale, laptop-urile, etc. funcţionează cu **acumulatoare.**



  
<Img src="fizica/clasa6/capitolul5/5_5_Poza9_Acumulatori.jpg" />


- **Dinamurile și alternatoarele electrice** transformă energia mecanică în energie electrică:

<Img src="fizica/clasa6/capitolul5/5_5_Poza10_DinamSiAlternator.jpg" />


- **Baterii solare (fotocelule)** transformă energia luminii în energie electrică :

<Img src="fizica/clasa6/capitolul5/5_5_Poza11_BateriiSolare.jpg" />


<br></br>


Consumatorii electrici sunt dispozitive care transformă energia electrică ( a curentului electric ) în :

a) lumină, numit **bec electric** 

<Img src="fizica/clasa6/capitolul5/5_5_Poza12_Becuri.jpg" />


b) căldură, numit **rezistor electric**

<Img src="fizica/clasa6/capitolul5/5_5_Poza13_Phoen.jpg" />


<Img src="fizica/clasa6/capitolul5/5_5_Poza14_FierDeCalcat.jpg" />


<Img src="fizica/clasa6/capitolul5/5_5_Poza15_PlitaElectrica.jpg" />


<Img src="fizica/clasa6/capitolul5/5_5_Poza16_PrajitorPaine.jpg" />


<Img src="fizica/clasa6/capitolul5/5_5_Poza17_FiltruCafea.jpg" />



c) energie cinetică (pune ceva în mișcare), numit **motor electric**


<Img src="fizica/clasa6/capitolul5/5_5_Poza18_Aspirator.jpg" />


<Img src="fizica/clasa6/capitolul5/5_5_Poza19_Mixer.jpg" />


<Img src="fizica/clasa6/capitolul5/5_5_Poza20_MasinaSpalat.jpg" />


<Img src="fizica/clasa6/capitolul5/5_5_Poza21_Frigider.jpg" />



<br></br>




## V.6. Conductori și izolatori electrici.



:::tip Experiment

**12.** Conductori și izolatori electrici

:::

<Video src="https://www.youtube.com/embed/D6DwEd43Fhk" />

<br></br>

**Materiale necesare:** baterie electrică, bec, fire de legătură, obiecte din diferite materiale (metale, plastic, grafit, cauciuc, etc.).


**Descrierea experimentului:**
 
- Leagă bateria electrică la bornele beculuicu ajutorul firelor de legătură și lasă două capete libere (nu închide circuitul electric).

- Intercalează, pe rând, obiectele din materiale diferite. Care materiale produc aprinderea becului ?



:::note Observaţie

Numai metalele (aur, cupru, argint, aluminiu, plumb, zinc, fier, etc.) și grafitul (mina de la creion) determină aprinderea becului.

:::



**Concluzia experimentului:**

Metalele și grafitul lasă să treacă curentul electric prin ele și astfel se închide circuitul.


:::important

**Clasificarea materialelor din punct de vedere electric:**

a)	**Conductoare electrice** sunt materiale care permit trecerea curentului electric prin ele. 

**Exemple:**
 
- toate metalele,

- grafitul,

- corpul omenesc,

- pământul, etc.


b)	**Izolatoare electrice** sunt materiale care nu permit trecerea curentului electric prin ele.  

**Exemple:**
 
- ebonita (materialul din care se confecționează soclurile prizelor, întrerupătoarelor, aparatelor electrice),

- plasticul,

- cauciucul,

- sticla,

- porțelanul,

- apa pură,

- aerul uscat, etc.



:::

<br></br>


<Video src="https://www.youtube.com/embed/15pwC_gENCw" />






<br></br>



## V.7. Becul electric. 

:::important Definiție

**Becul electric** este un aparat care transformă curentul electric în lumină.

:::


Efectul electrotermic constă în încălzirea unui conductor la trecerea curentului electric prin el.



Conductoarele electrice se încălzesc diferit la trecerea curentului electric prin ele , astfel :

- Metalele bune conductoare** (exemple : argintul, cuprul, aurul, aluminiul) au o rezistență mică și se încălzesc puțin la trecerea curentului electric prin ele.

- Metalele greu conductoare (exemple : wolframul, nichelina, manganina) au o rezistență mare și se încălzesc mult la trecerea curentului electric prin ele.



Filamentul becului este confecționat dintr-un metal greu conductor (wolfram), care la trecerea curentului electric prin el se încălzește până la incandescență, producând lumină și căldură.



<Img src="fizica/clasa6/capitolul5/5_7_Poza1_ConstructiaBecului.jpg" />




:::note Observație


Aparatele electrice cu rezistor funcționează tot pe baza efectului electrotermic, având rezistorul confecționat dintr-un material greu conductor (nichelină, manganină), care traversat de curent electric se încălzeşte până la incandescență, degajând căldură.



Foenul (uscătorul de păr) conţine pe lângă rezistorul de nichelină spiralat şi un motor electric pentru a evacua aerul cald spre părul ce trebuie uscat.


<Img src="fizica/clasa6/capitolul5/5_7_Poza3_ComponenteleFoen.jpg" />



:::



<br></br>



## V.8. Gruparea becurilor în serie și în paralel. Scurtcircuitul.Tensiunea electrică. Intensitatea curentului electric.


Orice element de circuit (generator electric, bec, rezistor, motor, întrerupător) poate fi legat (grupat ) cu un altul ( de același fel sau diferit ) în două moduri: 

- în serie și 

- în paralel.


În viața de zi cu zi întâlnim grupări mixte de serie cu paralel.

Pentru a înțelege diferența celor două tipuri de grupări trebuie să cunoaștem ce este nodul de circuit ramificat .


:::important Definiție

**Nodul de circuit** reprezintă intersecția și contactul fizic a cel puțin trei conductoare electrice (contacte electrice). 

:::


<br></br>


### V.8.1. Gruparea becurilor în serie și în paralel



:::tip Experiment

**13.** Gruparea în serie  și în paralel a becurilor 

:::

<Video src="https://www.youtube.com/embed/xUfG-mbu5zU" />

<br></br>

**Materiale necesare:** baterie electrică, 3 becuri identice, fire de legătură.


**Descrierea experimentului (Partea 1):**
 
- Leagă un bec la baterie. Observă cât de mult luminează.

- Realizează un montaj, legând unul după altul cele două becuri. Observă cât de mult luminează.

- Realizează un  montaj , legând unul după altul cele trei becuri. Observă cât de mult luminează.

- Deșurubează un bec din soclul lui. 

- Ce observi ?





:::note Observaţie Partea 1

Cu cât legăm mai multe becuri în serie, cu atât ele luminează mai slab.

Dacă un bec se arde, nici celelalte nu mai luminează.


:::




**Descrierea experimentului (Partea 2):**
 
- Realizează un montaj, legând contactele de același fel ale celor două becuri ( contactele centrale legate împreună la o bornă a bateriei, iar contactele laterale legate împreună la cealaltă bornă a bateriei ). Observă cât de mult luminează.

- Realizează un montaj, legând contactele de același fel ale celor trei becuri ( contactele centrale legate împreună la o bornă a bateriei, iar contactele laterale legate împreună la cealaltă bornă a bateriei ). Observă cât de mult luminează.

- Deșurubează un bec. 

- Ce observi ?




:::note Observaţie Partea 2

Cu cât legăm mai multe becuri în paralel, ele luminează normal, ca și cum ar fi singure legate la baterie.

Dacă un bec se arde, celelalte luminează.

:::



:::important

La **legarea în serie** elementele de circuit (becurile) sunt legate unul după celălalt și prin fiecare bec trece același curent. Nu avem niciun nod de circuit.


<Img src="fizica/clasa6/capitolul5/5_8_1_Poza1_LegareInSerieBecuri.jpg" />


Dezavantajele legării în serie  a becurilor :

- Cu cât legăm mai multe becuri în serie, cu atât ele luminează mai slab.

- Dacă un bec se arde, nici celelalte nu mai luminează.


La **legarea în paralel** elementele de circuit (becurile) sunt legate cu aceleași capete împreună și curentul electric de la sursă se ramifică prin fiecare latură pe care se află un bec. Avem cel puțin două noduri de circuit.

<Img src="fizica/clasa6/capitolul5/5_8_1_Poza2_LegareInParalelBecuri.jpg" />


Avantajele legării în paralel  a becurilor :

- Cu cât legăm mai multe becuri în paralel, ele luminează normal, ca și cum ar fi singure legate la baterie.

- Dacă un bec se arde, celelalte luminează.



:::




<br></br>


### V.8.2. Scurtcircuitul.

<Video src="https://www.youtube.com/embed/ZA_lhFrdLKM" />

<br></br>

:::important Definiție

**Scurtcircuitul** se produce când se realizează un contact între două puncte ale unui circuit electric. 

:::



:::important 

**Scurtcircuitul se poate produce la:**

- generator, când legăm cu un fir polii (bornele) acestuia. Sursa electrică se încălzește și se distruge dacă scurtcircuitul durează mai mult,  deoarece sursa trimte prin fir toate sarcinile electrice care conduc la apariția unui curent foarte mare (bateria se descarcă). 

<Img src="fizica/clasa6/capitolul5/5_8_2_Poza1_ScurtCircuitLaSursa.jpg" />

- consumator, când legăm cu un fir bornele acestuia (becul se stinge).

<Img src="fizica/clasa6/capitolul5/5_8_2_Poza2_ScurtCircuitLaConsumator.jpg" />



:::



:::warning Atenție

Marea majoritate a incendiilor sunt datorate scurtcircuitelor produse în instalația electrică a locuințelor. Curenții foarte mari care apar determină supraîncălzirea circuitului electric și producerea incendiilor. 

:::


<Video src="https://www.youtube.com/embed/JVzyO51W5kU" />


Pentru a proteja aparatele electrice împotriva scurcircuitelor, se folosesc siguranțe fuzibile. Acestea se ard când apar curenții foarte mari, se deschide circuitul și nu mai trec acești curenți mari prin aparatele electrice (altfel, s-ar arde aparatul respectiv).


:::warning Atenție

Incendiile electrice nu se sting cu apă , ci cu o pătură uscată sau extinctor cu dioxid de carbon.  

:::


<br></br>

:::tip Experiment

**14.** Efectele scurtcircuitului 

:::

<Video src="https://www.youtube.com/embed/cCB_QLO-6VA" />

<br></br>

**Materiale necesare:** baterie electrică, 3 becuri identice, fire de legătură.


**Descrierea experimentului (Partea 1):**
 
- Leagă cele trei becuri în serie la o baterie.
 
- Leagă cu un fir bornele bateriei timp de 2s.

- Ce observi ?





:::note Observaţie Partea 1

Becurile se sting și bateria se încălzește.  

:::






**Descrierea experimentului (Partea 2):**
 
- Leagă cu un fir bornele unui bec di gruparea serie. 

- Ce observi ?




:::note Observaţie Partea 2

Celelalte becuri luminează mai tare.


:::




**Descrierea experimentului (Partea 3):**
 
- Leagă cele trei becuri în paralel la o baterie. 

- Leagă cu un fir bornele bateriei timp de 2s.
 

- Ce observi ?




:::note Observaţie Partea 3

Becurile se sting și bateria se încălzește.  

:::



**Descrierea experimentului (Partea 4):**
 
- Leagă cu un fir bornele unui bec din gruparea paralel. 
 

- Ce observi ?




:::note Observaţie Partea 4

Becurile se sting .  


:::


:::important

**I. Dacă într-un montaj de becuri legate în serie:**

- Scurtcircuităm unul dintre becuri, celelalte becuri luminează mai tare.

<Img src="fizica/clasa6/capitolul5/5_8_2_Poza3_ScurtCircuitLaUnBecDinGrupareaSerie.jpg" />


- Scurtcircuităm bateria, becurile nu mai luminează și bateria se încălzește.

<Img src="fizica/clasa6/capitolul5/5_8_2_Poza4_ScurtCircuitLaBaterieDinGrupareaSerie.jpg" />



**II. Dacă într-un montaj de becuri legate în paralel:**

- Scurtcircuităm unul dintre becuri, celelalte becuri se sting.

<Img src="fizica/clasa6/capitolul5/5_8_2_Poza5_ScurtCircuitLaUnBecDinGrupareaParalel.jpg" />


- Scurtcircuităm bateria, becurile nu mai luminează și bateria se încălzește.

<Img src="fizica/clasa6/capitolul5/5_8_2_Poza6_ScurtCircuitLaBaterieDinGrupareaParalel.jpg" />



:::






<br></br>


### V.8.3. Tensiunea electrică. Tensiunea electromotoare.

Generatoarele electrice (sursele electrice) sunt dispozitive care au rolul de a produce și de a menține curentul electric printr-un circuit, adică asigură deplasarea electronilor prin circuit. 


:::important

**Tensiunea electromotoare ( prescurtată t.e.m., cu simbolul E )** a unei surse apare notată pe orice sursă.

**Unitate de măsură în S.I pentru tensiunea electrică este voltul ( V ):**  

**[ E ]<sub>SI</sub> = V ( Volt )**


**Tensiunea electrică la borne (cu simbolul U) se măsoară tot în Volți.**

**[ U ]<sub>SI</sub> = V ( Volt )**

#### Instrument de măsură: voltmetru, care se leagă în paralel la elementele circuitului, având simbolul:


<Img src="fizica/clasa6/capitolul5/5_8_3_Poza1_SimbolVoltmetru.jpg" />


:::


Bateriile de buzunar au diferite tensiuni electromotoare .


<Img src="fizica/clasa6/capitolul5/5_8_3_Poza2_ExempleBateriiBuzunar.jpg" />





:::tip Experiment

**15.** Măsurarea tensiunilor electrice

:::

<Video src="https://www.youtube.com/embed/VfEjn0WeAqg" />

<br></br>

**Materiale necesare:** baterie electrică, bec, fire de legătură, întrerupător, voltmetru.


**Descrierea experimentului (Partea 1):**
 
- Leagă în serie bateria electrică, becul, firele de legătură și întrerupătorul.

- Leagă în paralel bornele voltmetrului la sursă, cu întrerupătorul deschis.


:::note Observaţie Partea 1

Când legăm în paralel voltmetrul la bornele sursei, cu circuitul deschis, măsurăm tensiunea electromotoare a sursei ( E ).


:::


<Img src="fizica/clasa6/capitolul5/5_8_3_Poza3_Experiment_CircuitDeschis.jpg" />





**Descrierea experimentului (Partea 2):**
 
- Închide întrerupătorul. 

- Ce observi ?


:::note Observaţie Partea 2

La închiderea întrerupătorului, când legăm în paralel voltmetrul la bornele sursei, cu circuitul închis, măsurăm tensiunea la bornele circuitului exterior ( Ub ).


:::


<Img src="fizica/clasa6/capitolul5/5_8_3_Poza4_Experiment_CircuitInchis.jpg" />




**Descrierea experimentului (Partea 3):**
 
- Leagă în paralel bornele voltmetrului la bornele becului, cu întrerupătorul închis.



:::note Observaţie Partea 3

Când legăm în paralel voltmetrul la bornele becului, cu circuitul închis, măsurăm tensiunea la bornele becului  ( U<sub>bec</sub> ) .


:::


<Img src="fizica/clasa6/capitolul5/5_8_3_Poza5_Experiment_CircuitBec.jpg" />




<br></br>




:::tip Experiment

**16.** Tensiunea  nominală

:::

<Video src="https://www.youtube.com/embed/_4405HL3G00" />

<br></br>

**Materiale necesare:** baterii electrice de 1,5 V, 4,5 V și 9 V, bec de 3,5 V, fire de legătură.


**Descrierea experimentului (Partea 1):**
 
- Leagă  becul la bornele bateriei de 1,5 V. 

- Cum luminează becul ?




:::note Observaţie Partea 1

Când legăm un bec cu tensiunea nominală de 3,5 V la o baterie de 1,5 V, becul luminează slab.


:::



**Descrierea experimentului (Partea 2):**
 
- Leagă  becul la bornele bateriei de 3 V. 

- Cum luminează becul ?




:::note Observaţie Partea 2

Când legăm un bec cu tensiunea nominală de 3,5 V la o baterie de 3 V, becul luminează normal.


:::



**Descrierea experimentului (Partea 3):**
 
- Leagă  becul la bornele bateriei de 9 V. 

- Cum luminează becul ?



:::note Observaţie Partea 3

Când legăm un bec cu tensiunea nominală de 3,5 V la o baterie de 9 V, becul luminează puternic.


:::






**Concluzia experimentului:**

Pe orice consumator scrie tensiunea lui nominală, pentru care a fost construit.

Dacă alimentăm consumatorul la o tensiune mai mică decât cea înscrisă pe el, el va funcționa mai slab. Spunem că becul este subtensionat

Orice consumator trebuie alimentat la o tensiune egală cu cea nominală, pentru o funcționare normală (optimă).

Dacă alimentăm consumatorul la o tensiune mai mare decât cea înscrisă pe el, el se poate deteriora. Spunem că becul este supratensionat.



<br></br>





:::tip Experiment

**17.** O baterie din lămâi

:::

<Video src="https://www.youtube.com/embed/Xu9JAQnlpps" />

<br></br>

**Materiale necesare:** lămâi,monede de 5 bani, agrafe de birou, fire de legătură, un voltmetru.


**Descrierea experimentului:**
 
- Introdu într-o lămâie , într-o parte o monedă și în cealaltă parte agrafa de birou.

- Prinde câte un fir de legătură de monedă, respectiv de agrafă și conectează-le la un voltmetru în paralel. Notează tensiunea electromotoare a acesteia.

- Grupează în serie cu prima lămâie o altă lămâie, legând modeda uneia de agrafa celeilalte și leagă capetele acestei grupări la voltmetru în paralel. Notează tensiunea electromotoare a acestei grupări. 

- Ce observi ?








:::note Observaţie

Crește tensiunea electromotoare a grupării de lămâi.

:::


- Dacă mai dispui de lămâi poți continua cu o grupare mai mare de baterii din lămâi.



**Concluzia experimentului:**

Bateriile din lămâi generează curent electric, ca și celelalte baterii, prin transformarea energiei chimice a reacțiilor care au loc între cele două metale diferite și sucul de lămâie în energie electrică.
 

Prin legarea mai multor baterii în serie crește tensiunea electromotoare a grupării respective.



<br></br>
<br></br>



### V.8.4. Intensitatea curentului electric.


Când aplicăm o tensiune electrică între două puncte ale unui conductor, apare un curent electric, adică o mișcare dirijată a electronilor săi liberi.


:::important Definiție


**Intensitatea curentului electric ( I )** este o mărime fizică scalară care măsoară sarcina electrică ce trece prin secțiunea transversală a unui conductor în unitatea de timp.



:::



:::important



#### 1) Unitatea de măsură în Sistemul Internațional: 

**[ I ]<sub>SI</sub> = A( Amper )**


#### 2) Instrument de măsură: ampermetru, _care se leagă în serie cu elementele circuitului._


:::




<br></br>


:::tip Experiment

**18.** Măsurarea intensității curentului electric

:::

<Video src="https://www.youtube.com/embed/AFQKUtUJi3s" />

<br></br>

**Materiale necesare:** baterie electrică, bec, fire de legătură, întrerupător, ampermetru.


**Descrierea experimentului:**
 
- Leagă în serie bateria electrică, becul, firele de legătură și întrerupătorul. 

- Verifică aprinderea becului.

- Leagă în serie la circuitul deja creat și ampermetru și citește indicația acestuia.

- Dacă dispui de mai multe ampermetre, conectează câte unul in diferite secțiuni ale circuitului și citește indicațiile lor.





:::note Observaţie

Pentru un circuit simplu, intensitatea curentului electric are aceeași valoare în toate secțiunile circuitului.


:::


**Concluzia experimentului:**

Intensitatea curentului electric se măsoară cu ampermetru, legat în serie cu elementele circuitului.


<Img src="fizica/clasa6/capitolul5/5_8_4_Poza1_Experiment_CircuitAmpermetru.jpg" />



<br></br>
<br></br>





## V.9. Măsuri de protecție împotriva electrocutării.


Din păcate, corpul omenesc este conductor electric. 

Este suficient ca două puncte ale corpului să intre în contact cu două puncte ale circuitului electric pentru ca să aibă loc un accident, numit **electrocutare**, când se poate opri fie respiraţia, fie circulaţia sângelui (sau ambele efecte).


:::important Definiție

**Electrocutarea** este accidentul produs la trecerea curentului electric de intensitate mare prin corpul omenesc.


:::


Tensiunile bateriilor cu care ai lucrat la experimente (1,5V-9V) sunt inofensive pentru corpul omenesc.

:::warning Atenție

**Tensiunile periculoase pentru corpul omenesc încep de la valoarea de 24V (locuri umede) şi 50V (aer uscat).**

:::


**Poate fi considerat nepericulos curentul alternativ a cărui intensitate este mai mică de 20 mA şi curentul continuu a cărui intensitate este mai mică de 50 mA.**
 

:::note Observaţie

Deoarece toate aparatele electrocasnice funcţionează doar dacă sunt conectate la o priză electrică, ai fi tentat să afirmi că priza este o sursă electrică. 

Dar, reamintindu-ne că sursa electrică este dispozitivul care produce curent electric, ne dăm seama că acest lucru nu se întâmplă la priză, ea fiind un dispozitiv intermediar între consumatorii electrici şi generatoarele electrice de la diverse centrale electrice.

La instalaţiile electrocasnice există două tipuri de prize:

- priza simplă a cărei soclu are 2 borne;

- priza cu împământare care are două borne şi o bornă  legată la pământ (împământarea).




<Img src="fizica/clasa6/capitolul5/5_9_Poza1_PrizaSimplaSiCuImpamantare.jpg" />



Cele două borne tip mamă ale unei prize nu sunt identice. Pentru a le distinge fără pericol, electricienii utilizează o şurubelniţă specială de tensiune. Când şurubelniţa specială de tensiune introdusă într-o bornă tip mamă se aprinde înseamnă că aceea este borna numită fază, iar în cazul când nu se aprinde, aceea este borna numită nul. Între cele două borne tip mamă (între fază şi nul) există o tensiune eficace de 220V, la fel între fază şi împământare.

<Img src="fizica/clasa6/capitolul5/5_9_Poza2_BornePriza.jpg" />


Priza cu împământare, cu toate că nu joacă un rol indispensabil în funcţionarea aparatelor, are un rol foarte important în securitatea din domeniul electricităţii. Fără aceasta, la producerea accidentală a unui scurtcircuit, atingând carcasa metalică a unui aparat electric ar exista riscul electrocutării.

<Img src="fizica/clasa6/capitolul5/5_9_Poza3_PrizaSimplaSiCuImpamantare.jpg" />


Aparatele electrice se leagă la priză cu ajutorul ștecărului, care pătrunde în orificiile prizei.


<Img src="fizica/clasa6/capitolul5/5_9_Poza4_StecarInPriza.jpg" />


Cablul ștecărului are două fire, astefel încât dela una din bornele prizei, prin unul din fire, pleacă curentul electric spre aparatul electric, trece prin aparat și se întoarce la priză prin celălalt fir al cablului pentru a se închide circuitul electric.

<Img src="fizica/clasa6/capitolul5/5_9_Poza5_SchemaAlimentareCurentAlternativ.jpg" />




:::



<br></br>
<br></br>



#### Pentru a-ţi  asigura propria securitate, ai grijă la următoarele reguli de protecţie:

:::warning Pericol de electrocutare

1. Să nu introduci vreun obiect conductor în una din bornele prizei (poate fi chiar faza) pentru a nu exista riscul trecerii curentului electric prin corpul tău.

<Img src="fizica/clasa6/capitolul5/5_9_Poza6_NuIntroduceObiecteAscutiteInPriza.jpg" />


:::

<br></br>


:::warning Pericol de electrocutare

2. Să nu utilizezi niciodată vreun aparat electric în locuri umede (sala de baie) şi să nu atingi aparate electrice prin care circulă curent, dacă eşti ud pe mână;

<Img src="fizica/clasa6/capitolul5/5_9_Poza7_NuUtilizaAparateElectriceInBaie.jpg" />


:::

<br></br>



:::warning Pericol de electrocutare

3. Să nu repari (demontezi) vreun aparat electric înainte de a-l debranşa de la priză  şi să nu atingi fire electrice neprotejate (fără izolaţie);

<Img src="fizica/clasa6/capitolul5/5_9_Poza8_NuReparaObiecteAflateSubTensiune.jpg" />


:::

<br></br>


:::warning Pericol de electrocutare

4. Când scoţi un aparat electric din priză, nu-l trage de cordon, ci ţine o mână pe soclul prizei şi cu cealaltă trage fişa cordonului de alimentare;

<Img src="fizica/clasa6/capitolul5/5_9_Poza9_NuTrageDeCordonulDeAlimentareCandScotiCevaDinPriza.jpg" />


:::

<br></br>



:::warning Pericol de electrocutare

5. Nu pune în funcţiune la o priză prea multe aparate electrice (apar supracurenţi cu pericol de încălzire puternică a fişelor electrice).

<Img src="fizica/clasa6/capitolul5/5_9_Poza10_NuAlimentaInAceeasiPrizaMultiConsumatori.jpg" />


:::



:::warning Pericol de electrocutare

6. Nu atinge prize, întrerupătoare care sunt deteriorate ( crăpate, rupte, arse ) sau care nu sunt bine fixate în perete.




<Img src="fizica/clasa6/capitolul5/5_9_Poza11_PrizaArsa.jpg" />



:::


:::warning Pericol de electrocutare

7. Nu atinge părțile neizolate ale cablurilor electrice și nu folosi aparate care au cablurile neizolate sau crăpate.

<Img src="fizica/clasa6/capitolul5/5_9_Poza12_CabluDeteriorat.jpg" />


:::


:::warning Pericol de electrocutare

8. Nu atingeți și nu înălțați zmeie în apropierea cablurilor electrice aeriene ale stâlpilor de electricitate, tramvaielor, trenurilor, etc.

<Img src="fizica/clasa6/capitolul5/5_9_Poza13_CabluriElectriceAeriene.jpg" />


:::


:::warning Pericol de electrocutare

9. Nu atingeți cablurile electrice aeriene căzute de pe stâlpi.

<Img src="fizica/clasa6/capitolul5/5_9_Poza14_CabluriElectriceAerieneCazuteLaPamant.jpg" />


:::




:::warning Pericol de electrocutare


10. Incendiile electrice nu se sting cu apă, ci cu o pătură uscată, cu nisip sau extinctor cu dioxid de carbon.  

<Img src="fizica/clasa6/capitolul5/5_9_Poza11bis_IncendiuLaOPrizaElectrica.jpg" />


:::





<br></br>




