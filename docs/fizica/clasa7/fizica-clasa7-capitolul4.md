---
id: fizica-clasa7-capitolul4
title: IV. ECHILIBRUL CORPURILOR.
sidebar_label: IV.Echilibrul corpurilor
tags: fizica clasa7 invatare usoara capitolul4 echilibrul corpurilor
---

import Img from '@site/src/components/Img'
import Video from '@site/src/components/Video'


## IV.1. Echilibrul de translație.



<Video src="https://www.youtube.com/embed/VY8IHZHtkZw" />

<br></br>
<br></br>



:::important Definiţie

Un corp solid are o **mişcare de translaţie** dacă, oricare ar fi două puncte ale corpului, segmentul care le uneşte îşi păstrează direcţia în timpul mişcării ( sau altfel spus, segmentul rămâne paralel cu el însuși în timpul mișcării).

:::


:::important Exemple de corpuri care au o mişcare de translaţie:

- **Mișcarea unui echer față de o riglă**. Deoarece AB || A'B', spunem că echerul față de riglă este în mișcare de translație.

<Img src="fizica/clasa7/capitolul4/4_1_Poza1_ExempleDeCorpuriInMiscareDeTranslatie_1_EcherulSiRigla.jpg" />


- **Sertarul față de șine**.

<Img src="fizica/clasa7/capitolul4/4_1_Poza2_ExempleDeCorpuriInMiscareDeTranslatie_2_SertarulFataDeSine.jpg" />


- **Ușile glisante față de șine.**

<Img src="fizica/clasa7/capitolul4/4_1_Poza3_ExempleDeCorpuriInMiscareDeTranslatie_3_SifonierCuUsiGlisante.jpg" />


- **Mișcarea telecabinei ( telegondolei, telescaunului ) față de cablu.**

<Img src="fizica/clasa7/capitolul4/4_1_Poza4_ExempleDeCorpuriInMiscareDeTranslatie_4_TelecabinaFataDeCablu.jpg" />


- **Mișcarea unei mașini pe un drum drept**.

<Img src="fizica/clasa7/capitolul4/4_1_Poza5_ExempleDeCorpuriInMiscareDeTranslatie_5_MasinaPeDrumDrept.jpg" />



- **Căderea liberă a corpurilor**.

<Img src="fizica/clasa7/capitolul4/4_1_Poza6_ExempleDeCorpuriInMiscareDeTranslatie_6_CadereaLiberaAUnuiMar.jpg" />


- **Mișcarea liftului (scărilor rulante)**.

<Img src="fizica/clasa7/capitolul4/4_1_Poza7_ExempleDeCorpuriInMiscareDeTranslatie_7_MiscareaUnuiLift.jpg" />


- **Mișcarea grătarului unui cuptor de aragaz**.

<Img src="fizica/clasa7/capitolul4/4_1_Poza8_ExempleDeCorpuriInMiscareDeTranslatie_8_MiscareaGrataruluiUnuiCuptorDeAragaz.jpg" />




:::



:::important

**După traiectoria pe care o descrie un punct al solidului, translaţiile se împart în:**

- **translaţii rectilinii** dacă traiectoria unui punct este o dreaptă (toate exemplele date mai sus);

- **translaţii curbilinii** dacă traiectoria unui punct este o curbă oarecare în spaţiu . Ca exemplu avem mișcarea pedalei bicicletei care merge în linie dreaptă.

<Img src="fizica/clasa7/capitolul4/4_1_Poza9_PozaTranslatieCurbilinie.jpg" />

:::


:::important Definiţie

Un corp este în **echilibru de translaţie** atunci când rezultanta tuturor forțelor ce acționează asupra lui este zero.

:::





:::caution Problemă model

1)	Determină dacă următoarele corpuri sunt  în echilibru de translaţie:


1.1. Un corp sprijinit pe o suprafață ( podea, masă, scaun, etc. ) în stare de repaus .

#### Rezolvare:

**În stare de repaus, un corp sprijinit pe o suprafață (podea, masă, scaun, etc.)** are forța rezultantă egală cu zero, deoarece avem modulul greutății egal cu modulul reacțiunii normale: | G | = | N |.

Forța rezultantă este: 

**R = N – G = 0 , corpul este în echilibru de translație.**

<Img src="fizica/clasa7/capitolul4/4_1_Poza10_ReprezentareaGrafica_ProblemaModel1_1.jpg" />


1.2. Un corp suspendat de un fir în stare de repaus.

#### Rezolvare:

Un **corp suspendat** are forța rezultantă egală cu zero, deoarece avem modulul greutății egal cu modulul tensiunii în fir: | G | = | T |.

Forța rezultantă este:
 
**R = T – G = 0 , corpul este în echilibru de translație.**

<Img src="fizica/clasa7/capitolul4/4_1_Poza11_ReprezentareaGrafica_ProblemaModel1_2.jpg" />



1.3. Un corp în stare de mişcare rectilinie uniformă.

#### Rezolvare:

Un **corp în stare de mişcare rectilinie uniformă**  are forța rezultantă egală cu zero.


Pe direcția orizontală ( O<sub>x</sub> ) : | F | =| F<sub>f</sub> | 	=>        R<sub>x</sub> = F – F<sub>f</sub> = 0		

Pe direcția verticală ( O<sub>y</sub> ) : | G | = | N | 	=>	    R<sub>y</sub> = N – G = 0

**Corpul este în echilibru de translație.**


<Img src="fizica/clasa7/capitolul4/4_1_Poza12_ReprezentareaGrafica_ProblemaModel1_3.jpg" />


:::





## IV.2. Echilibrul de rotație.

Ce fel de mișcare are o roată ?

<Img src="fizica/clasa7/capitolul4/4_2_Poza1_RoataBMW.jpg" />


Toată lumea știe că o roată se rotește, adică are o mișcare de rotație față de axul ei, având ca traiectorie un cerc. 


Dar oare corpul, care în mișcare descrie o traiectorie care nu este un cerc complet, ci o bucată dintr-un cerc (numită **arc de cerc**) are tot o mișcare de rotație ? 

Răspunsul este da.


:::important Definiţie

Un corp solid are o **mişcare de rotaţie**, în jurul unei axe fixe (axa de rotaţie), atunci când traiectoria corpului este un arc de cerc cu centrul în axul de rotaţie.

:::

<Video src="https://www.youtube.com/embed/aKqADVMDFIg" />

<br></br>
<br></br>





:::important Exemple de corpuri în mișcare de rotație:

- pirueta unui patinator

<Video src="https://www.youtube.com/embed/i9UeJIkLwg0" />


- **Deschiderea și închiderea ușilor și ferestrelor față de balamale.**

<Img src="fizica/clasa7/capitolul4/4_2_Poza1bis_ExempleDeCorpuriInMiscareDeRotatie_0_UsaDeschisa.jpg" />

- **Deschiderea unei uși prin rotirea clanței sau a cheii în broască.**

<Img src="fizica/clasa7/capitolul4/4_2_Poza2_ExempleDeCorpuriInMiscareDeRotatie_1_CheiInBroasca.jpg" />

- **Înșurubarea unui șurub cu șurubelnița.**

<Img src="fizica/clasa7/capitolul4/4_2_Poza3_ExempleDeCorpuriInMiscareDeRotatie_2_InsurubareSurub.jpg" />

- **Mișcarea tirbușonului față de axa de rotație.**

<Img src="fizica/clasa7/capitolul4/4_2_Poza4_ExempleDeCorpuriInMiscareDeRotatie_3_Tirbuson.jpg" />

- **Mișcarea unui robinet.**

<Img src="fizica/clasa7/capitolul4/4_2_Poza5_ExempleDeCorpuriInMiscareDeRotatie_4_Robinet.jpg" />

- **Mișcarea acelor de ceas sau a acului busolei.**

<Img src="fizica/clasa7/capitolul4/4_2_Poza6_ExempleDeCorpuriInMiscareDeRotatie_5_AceCeas.jpg" />

- **Deschiderea unei cărți prin mișcarea coperții sau când dăm o pagina.**

<Img src="fizica/clasa7/capitolul4/4_2_Poza7_ExempleDeCorpuriInMiscareDeRotatie_6_DatulPaginilor.jpg" />

- **Mișcarea unui leagăn (balansoar) față de bara de fixare.**


<Img src="fizica/clasa7/capitolul4/4_2_Poza8_ExempleDeCorpuriInMiscareDeRotatie_7_Balansoar.jpg" />




:::

<br></br>

:::note Observaţie

**De ce nu putem simți rotaţia Pământului?** 

**Datorită faptului că această mişcare este practic uniformă.** 

**Planeta noastră efectuează o rotație completă în jurul axei sale la fiecare 23 ore și 56 minute, fără întrerupere, cu o viteză constantă.** 


<Img src="fizica/clasa7/capitolul4/4_2_Poza9_MiscareaDeRotatieAPamantului.jpg" />



 
:::







:::important 

Mișcarea de rotație are două sensuri :

- **Sens orar (dat de mișcarea acelor de ceas)**.

<Img src="fizica/clasa7/capitolul4/4_2_Poza10_SensOrar.jpg" />



- **Sens antiorar (invers acelor de ceas)**.

<Img src="fizica/clasa7/capitolul4/4_2_Poza11_SensAntiOrar.jpg" />



:::






:::tip Experiment

**1.** Orice forță rotește un disc ?

:::


<Video src="https://www.youtube.com/embed/HAlx-rDTSXM" />


<br></br>

**Materiale necesare:** ață cu cârlig, disc cu perforații, suport.
 



**Descrierea experimentului (Partea 1):** 

- Montează discul pe suport.
- Acționează cu o forță în partea dreaptă a discului pe verticală, în jos. 
- Observă ce se întâmplă cu discul.



:::note Observaţie (Partea 1)

Discul se rotește în sens orar. 

:::


**Descrierea experimentului (Partea 2):** 

- Acționează cu o forță în partea stângă a discului pe verticală, în jos .
 
- Observă ce se întâmplă cu discul.



:::note Observaţie (Partea 2)

Discul se rotește în sens antiorar.

:::


**Descrierea experimentului (Partea 3):** 

- Acționează cu o forță în partea de jos a discului pe verticală, în jos . 
 
- Observă ce se întâmplă cu discul.



:::note Observaţie (Partea 3)

Discul  nu se rotește .

:::

:::important

Pentru a descrie cantitativ efectul de rotație al unei forțe ce acționează asupra unui corp se denumește o mărime fizică, numită **momentul forței.**



:::



:::important Definiţie

**Momentul unei forțe ( notat cu M<sub>F</sub> )** este o mărime fizică vectorială egală cu produsul dintre valoarea forței ( F ) și brațul forței respective ( b<sub>F</sub> ).

**M<sub>F</sub> = F ∙ b<sub>F</sub>**

b<sub>F</sub> = distanța ( perpendiculara ) de la axul de rotație ( O) până la direcția (segmentul) forței.

**Unitate de măsură în S.I:**

 **[ MF ]<sub>SI</sub> =  [ F ]<sub>SI</sub>∙[ b ]<sub>SI</sub> = N ∙ m** 

:::



:::note Observaţie

a) Când direcția forței trece prin axul de rotație ( O ), nu putem duce perpendiculară din  O pe direcția forței și spunem că brațul forței este zero. Dacă b<sub>F</sub> = 0, atunci și M<sub>F</sub> = 0 ( momentul forței este zero) și forța aplicată nu rotește discul.

b) **Când M<sub>F</sub> > 0 , forța rotește corpul.**
	
c) Rotim mai ușor un corp când momentul forței are valoare mai mare. Momentul forței crește proporțional cu brațul forței și cu valoarea forței.


 
:::





:::caution Problemă model

2)	O forță de 40 N acționează pe direcția axei de rotație a unui disc. Rotește această forță discul ?


<Img src="fizica/clasa7/capitolul4/4_2_Poza12_ReprezentareaGrafica_ProblemaModel2.jpg" />




#### Rezolvare:

Deoarece b<sub>F</sub> = 0, atunci și M<sub>F</sub> = 0 ( momentul forței este zero) și forța aplicată nu rotește discul.

:::



:::caution Problemă model

3)	O forță de 40 N acționează pe verticală, în jos, la marginea din dreapta a unui disc. Rotește această forță discul ? Se dă raza discului de 6 cm.



#### Rezolvare:


- Ducem perpendiculară din  centrul cercului (O) pe direcția forței și așa aflăm brațul forței, care este egal cu raza discului . 


<Img src="fizica/clasa7/capitolul4/4_2_Poza13_ReprezentareaGrafica_ProblemaModel3.jpg" />

<Img src="fizica/clasa7/capitolul4/4_2_Poza14_Ecuatia1_ProblemaModel3.jpg" />


- Calculăm momentul forței:

<Img src="fizica/clasa7/capitolul4/4_2_Poza15_Ecuatia2_ProblemaModel3.jpg" />

:::


<br></br>


:::tip Experiment

**2.** Cum se rotește un disc cu mai multe forțe ?

:::


<Video src="https://www.youtube.com/embed/GIbXJKSa4f0" />


<br></br>

**Materiale necesare:** ață cu cârlig, disc cu perforații, suport, cârlig cu mase marcate.
 



**Descrierea experimentului:** 

- Agață de una dintre perforațiile discului din dreapta un cârlig cu discuri marcate și observă sensul în care se rotește discul cu perforații.
 
- Agață  de o altă perforație a discului  din stânga (să aibă același braț cu cel din dreapta) și pune mase pe cârlig până când discul nu se mai rotește.

- Găsește condiția de echilibru de rotație pentru acest caz. 





:::note Observaţie

Greutatea maselor marcate din partea stângă este egală cu greutatea maselor din partea dreaptă. 

:::


**Concluzia experimentului:**

Se constată că momentele forțelor M<sub>1</sub> = F<sub>1</sub> • b<sub>1</sub> și M<sub>2</sub> = F<sub>2</sub> • b<sub>2</sub> față de centrul de rotație sunt egale atunci când discul se află în echilibru de rotație: M<sub>1</sub> = M<sub>2</sub>. 



:::important Definiţie

Un corp este în **echilibru de rotaţie** atunci când suma  momentelor forțelor ce rotesc corpul în sens orar este egală cu suma  momentelor forțelor ce rotesc corpul în sens antiorar.

**M<sub>orar</sub> = M<sub>antiorar</sub>**


:::


:::note Observaţie

Un corp este în echilibru de rotaţie atunci când corpul nu se roteşte deloc sau când are o mişcare de rotaţie uniformă.
 
:::



:::caution Problemă model

4)	Asupra unui disc cu raza de 20 cm  acționează trei forțe ca în figura de mai jos:


<Img src="fizica/clasa7/capitolul4/4_2_Poza16_ReprezentareaGrafica_ProblemaModel4.jpg" />




#### Rezolvare:


- Se stabilește sensul fiecărei forțe ca și cum ar acționa singură asupra discului:

  - Sens orar: F<sub>1</sub>, F<sub>2</sub> 

  - Sens antiorar: F<sub>3</sub>.

- Se calculează brațele fiecărei forțe și se transformă în metri :

<Img src="fizica/clasa7/capitolul4/4_2_Poza17_Calcul_ProblemaModel4.jpg" />

- Se calculează momentul orar prin adunarea momentelor forțelor ce ar roti discul în sens orar :

  - M<sub>orar</sub> =   M<sub>1</sub> +  M<sub>2</sub> = F<sub>1</sub> • b<sub>1</sub> + F<sub>2</sub> • b<sub>2</sub> = 40N • 0,1m + 60N • 0,05m = 7  N ∙ m


- Se calculează momentul antiorar prin adunarea momentelor forțelor ce ar roti discul în sens antiorar :

  - M<sub>antiorar</sub> =   M<sub>3</sub>  = F<sub>3</sub> • b<sub>3</sub> = 80 N • 0,2 m = 16 N ∙ m


- Se compară cele două momente :

  - M<sub>antiorar</sub> > M<sub>orar</sub> 	=> 	Discul se rotește în sens antiorar.	 


:::




<br></br>



:::note Observaţie

În multe cazuri omul acționează asupra unui corp cu un **cuplu de forțe**, care este un ansamblu de două forțe paralele, de module egale și de sensuri opuse, producând rotirea corpului.

Ca exemple de cupluri de forțe avem: 

- rotirea unui tirbușon;

- cheia din broască; 

- mișcarea acului unei busole;


- înșurubarea unui șurub cu șurubelnița;

- ascuțirea creionului cu ascuțitoarea;

- mânuirea volanului,
 
<Img src="fizica/clasa7/capitolul4/4_2_Poza18_PozaVolan_ExempluCupluDeForte.jpg" />

- deschiderea dopului de sticlă PET.

<Video src="https://www.youtube.com/embed/7uCDu9L2KZo" />


 
:::










<br></br>
<br></br>




## IV.3. Pârghia – un mecanism simplu

Omul folosește foarte multe unelte în viața de zi cu zi pentru a-și ușura munca.



<Img src="fizica/clasa7/capitolul4/4_3_Poza1_SetLopeti.jpg" />


<Img src="fizica/clasa7/capitolul4/4_3_Poza2_Roaba.jpg" />

<Img src="fizica/clasa7/capitolul4/4_3_Poza3_SetClesti.jpg" />

<Img src="fizica/clasa7/capitolul4/4_3_Poza4_Capsator.jpg" />

<Img src="fizica/clasa7/capitolul4/4_3_Poza5_Gauritor.jpg" />



De ce este mai ușor să tai o sârmă cu un clește decât cu mâna ? De ce este mai ușor să mături cu o mătură cu coadă lungă ?

Răspunsul îl vei afla în această lecție cu pârghii, întrucât marea majoritatea ustensilelor folosite de om sunt niște pârghii.
 









:::tip Experiment

**3.** Ce este o pârghie și legea pârghiei

:::


<Video src="https://www.youtube.com/embed/dv8qOY44FmQ" />


<br></br>

**Materiale necesare:** ață cu cârlig, disc cu perforații, suport, cârlig cu mase marcate, trepied, tijă lungă și scurtă, clemă, bară rigidă cu orificii, dinamometru.
 



**Descrierea experimentului:** 

- Montează bara cu orificii astfel încât punctul de sprijin al barei poziționate orizontal să se afle între punctele de aplicație ale celor două forțe care acționează asupra barei.
 
- Agață de bară, cu ajutorul unui cârlig, mase marcate și apoi trage în jos de bară cu ajutorul dinamometrului până când bara se va afla în poziție orizontală, în echilibru de rotație.
 
- Notează greutatea corpului agățat (R = G = m • g), ce reprezintă forța de rezistență ce acționează asupra barei, și forța indicată de dinamometru (F), ce reprezintă forța activă de acțiune asupra barei, astfel încât aceasta să se afle în echilibru.
 
- Măsoară brațele celor două forțe față de punctul de sprijin al barei.
 
- Calculează momentele celor două forțe în raport cu punctul de sprijin al barei și formulează o concluzie.


 





:::note Observaţie

Bara este în echilibru de rotație atunci când momentul forței active este egal cu momentul forței rezistente: M<sub>F</sub> = M<sub>R</sub>.

**F • b<sub>F</sub> = R • b<sub>R</sub>.**
 

:::





:::important Definiţie

Pârghia este o bară rigidă ce se poate roti în jurul unui punct de sprijin ( O ), asupra căreia acționează două forțe: 

- forța activă ( F ) , forța cu care omul acționează asupra pârghiei
- forța rezistentă ( R ), forța ce trebuie învinsă cu ajutorul pârghiei.


:::



:::important Definiţie

**Legea pârghiei:**
 
**“Raportul celor două forțe ce acționează asupra unei pârghii este egal cu raportul invers al brațelor celor două forțe. “**

<Img src="fizica/clasa7/capitolul4/4_3_Poza6_LegeaParghiei.jpg" />


:::


:::important


În funcție de poziția punctului de sprijin și a punctelor de aplicație ale celor două forțe, activă și rezistentă, se definesc trei tipuri de pârghii:

- **Pârghia de ordinul I** are punctul de sprijin ( O ) între punctul de aplicație al forței active ( A ) și punctul de aplicație al forței rezistente ( B ), iar la fiecare capăt al ei acționează forța activă ( F ), respectiv forța rezistentă (R), având același sens. În aplicațiile practice, modulul forței active este mai mic (sau egal) cu modulul forței rezistente: F ≤ R, deoarece brațul forței active este mai mare sau egal cu brațul forței rezistente, b<sub>F</sub> ≥ b<sub>R</sub>. 

**Exemple:** foarfecele, patentul, cleștele de cuie, cazmaua, ranga (levierul), balanța, balansoarul, etc.
 
- **Pârghia de ordinul II** are punctul de sprijin la un capăt, iar la celălalt capăt este punctul de aplicație al forței active . Forța activă acționează la un capăt, iar forța rezistentă in interiorul pârghiei, având sensuri opuse.

**Exemple:**  Roaba, pedala de frână de picior de la mașină, desfăcător de bere, cleștele de spart nuci, cleștele de pisat usturoi, perforatorul, etc.

- **Pârghia de ordinul III** are punctul de sprijin la un capăt, iar la celălalt capăt este punctul de aplicație al forței rezistente . Forța rezistentă acționează la un capăt, iar forța activă in interiorul pârghiei, având sensuri opuse.

**Exemple:** penseta, capsatorul, dispozitivul pentru scos sâmburi de cireșe/vișine, lopata, mătura cu coadă. 


:::







:::tip Experiment

**4.** Ce este o pârghie de ordinul I ?

:::


<Video src="https://www.youtube.com/embed/mhZeYIJbdz4" />


<br></br>

**Materiale necesare:** ață cu cârlig, disc cu perforații, suport, cârlig cu mase marcate, trepied, tijă lungă și scurtă, clemă, bară rigidă cu orificii, dinamometru.
 



**Descrierea experimentului:** 

- Montează bara cu orificii astfel încât punctul de sprijin al barei poziționate orizontal să se afle între punctele de aplicație ale celor două forțe care acționează asupra barei.
 
- Agață de bară, cu ajutorul unui cârlig, mase marcate la un capăt al barei.

- Trage în jos de bară cu ajutorul dinamometrului, agățat la celălalt capăt al barei, până când bara se va afla în poziție orizontală, în echilibru de rotație.
 
- Observă unde acționează cele două forțe și ce sens au.


:::note Observaţie

Pârghia de ordinul I are punctul de sprijin ( O ) între punctul de aplicație al forței active ( A ) și punctul de aplicație al forței rezistente ( B ), iar la fiecare capăt al ei acționează forța activă ( F ), respectiv forța rezistentă ( R ), având același sens.  

:::


:::note Observaţie

Cum se desenează o pârghie de Ordinul I?

- La cele formate dintr-o bară , desenăm o linie orizontală care reprezintă pârghia. La cele din două bare , desenăm două linii care se unesc în punctul lor de sprijin.

- Se pune punctul de sprijin al pârghiei respective, notat cu O.

- Se reprezintă forța activă, perpendiculară pe bară.

- Se reprezintă forța rezistentă, perpendiculară pe bară, având același sens cu F.



:::




<br></br>

<Video src="https://www.youtube.com/embed/6kHjO-9DPow" />



<br></br>
<br></br>



:::tip Experiment

**5.** Ce este o pârghie de ordinul II ?

:::


<Video src="https://www.youtube.com/embed/UN1b1hur1F0" />


<br></br>

**Materiale necesare:** ață cu cârlig, disc cu perforații, suport, cârlig cu mase marcate, trepied, tijă lungă și scurtă, clemă, bară rigidă cu orificii, dinamometru.
 



**Descrierea experimentului:** 

- Montează bara cu orificii astfel încât punctul de sprijin (O) al barei poziționate orizontal să se afle la un capăt.

- Agață de bară, cu ajutorul unui cârlig, mase marcate undeva în interiorul barei.

- Trage în sus de bară cu ajutorul dinamometrului , agățat la capătul opus față de O, până când bara se va afla în poziție orizontală, în echilibru de rotație.
 
- Observă unde acționează cele două forțe și ce sens au.





:::note Observaţie

Pârghia de ordinul II  are punctul de sprijin la un capăt, iar la celălalt capăt este punctul de aplicație al forței active . Forța activă acționează la un capăt, iar forța rezistentă in interiorul pârghiei, având sensuri opuse.  

:::

<br></br>




:::note Observaţie

Cum se desenează o pârghie de Ordinul II?

- La cele formate dintr-o bară , desenăm o linie orizontală care reprezintă pârghia. La cele din două bare , desenăm două linii care se unesc în punctul lor de sprijin.

- Se pune punctul de sprijin al pârghiei respective, notat cu O.

- Se reprezintă forța activă, perpendiculară pe bară.

- Se reprezintă forța rezistentă, perpendiculară pe bară,  având sens opus cu F.


:::




<Video src="https://www.youtube.com/embed/JedYy6Z4r38" />




<br></br>
<br></br>



:::tip Experiment

**6.** Ce este o pârghie de ordinul III ?

:::


<Video src="https://www.youtube.com/embed/I364_ckKJEk" />


<br></br>

**Materiale necesare:** ață cu cârlig, disc cu perforații, suport, cârlig cu mase marcate, trepied, tijă lungă și scurtă, clemă, bară rigidă cu orificii, dinamometru.
 



**Descrierea experimentului:** 

- Montează bara cu orificii astfel încât punctul de sprijin (O) al barei poziționate orizontal să se afle la un capăt.

- Agață de bară, cu ajutorul unui cârlig, mase marcate la celălalt capăt al barei.

- Trage în sus de bară cu ajutorul dinamometrului , agățat in interiorul barei, până când bara se va afla în poziție orizontală, în echilibru de rotație.
 
- Observă unde acționează cele două forțe și ce sens au.





:::note Observaţie

Pârghia de ordinul III are punctul de sprijin la un capăt, iar la celălalt capăt este punctul de aplicație al forței rezistente . Forța rezistentă acționează la un capăt, iar forța activă in interiorul pârghiei, având sensuri opuse.  

:::


<br></br>



:::note Observaţie

Cum se desenează o pârghie de Ordinul III?

- La cele formate dintr-o bară , desenăm o linie orizontală care reprezintă pârghia. La cele din două bare , desenăm două linii care se unesc în punctul lor de sprijin.

- Se pune punctul de sprijin al pârghiei respective, notat cu O.

- Se reprezintă forța activă, perpendiculară pe bară.

- Se reprezintă forța rezistentă, perpendiculară pe bară,  având sens opus cu F.


:::


<Video src="https://www.youtube.com/embed/lBX5ZKo68Jk" />




<br></br>



:::note Observaţie

Când corpul omenesc execută diferite mișcări, se formează pârghii .


**Clasificarea pârghiilor din organismul uman după ordinul lor :**

**1)	Pârghii de ordinul I:**

- Trunchiul, când se află în echilibru pe picioare.

- Capul, în echilibru pe coloana vertebrală.
 
- Antebrațul, în extensie.

- Piciorul, când este fixat pe sol (la mers, alergare, în cădere).



**2)	Pârghii de ordinul II :**

- Incisivii și caninii.

- Piciorul sprijinit pe degete, ca balerinele.


**3)	Pârghii de ordinul III :**

- Ridicarea antebrațului (în flexiune).

- Coastele, în timpul respirației (inspirație și expirație).
 
:::






:::caution Problemă model

5)	Tăiem un cui cu ajutorul unui clește. Distanța nit (articulația cleștelui) la cui este de 3 cm și de la nit la mâner este 5 dm. Mâna strânge cleștele cu 600 N. Cât este forța rezistentă din partea cuiului ?



#### Rezolvare:


- Desenăm forțele ce apar la tăierea cu cleștele :



<Img src="fizica/clasa7/capitolul4/4_3_Poza7_ReprezentareGrafica_ProblemaModel5.jpg" />


- Scriem datele problemei și transformăm în SI :

  - OB = b<sub>R</sub> = 3 cm = 0,03 m

  - OA = b<sub>F</sub> = 5 dm = 0,5 m

  - F = 600 N

  - R = ?


- Scriem legea pârghiei și scoatem necunoscuta :

<Img src="fizica/clasa7/capitolul4/4_3_Poza8_Rezolvare_ProblemaModel5.jpg" />

:::




<br></br>
<br></br>



## IV.4. Scripetele – un mecanism simplu.





:::tip Experiment

**7.** Scripetele fix 

:::


<Video src="https://www.youtube.com/embed/qpBLJn8mrt4" />


<br></br>

**Materiale necesare:** scripete, ață cu cârlig, suport, cârlig cu mase marcate, trepied, tijă lungă și scurtă, clemă, dinamometru.
 



**Descrierea experimentului:** 

- Ridică furca scripetelui și fixeaz-o cu cârligul de suport.

- Pune ața pe șanțul scripetelui.

- Calculează greutatea cârligului cu mase marcate.

- De un capăt al aței suspendă cârligul cu mase marcate și de celălalt capăt trage cu dinamometrul de ață în jos.
 
- Măsoară forța indicată de dinamometru.

- Compară forța indicată de dinamometru cu greutatea ridicată.

- Greutatea corpului ridicat reprezintă forța rezistentă R, iar forța indicată de dinamometru reprezintă forța activă F. 





:::note Observaţie

Forța indicată de dinamometru  este egală cu greutatea ridicată.  

:::


<br></br>




:::tip Experiment

**8.** Scripetele mobil 

:::


<Video src="https://www.youtube.com/embed/wc3X63sfFSg" />


<br></br>

**Materiale necesare:** scripete, ață cu cârlig, suport, cârlig cu mase marcate, trepied, tijă lungă și scurtă, clemă, dinamometru.
 



**Descrierea experimentului:** 

- Calculează greutatea cârligului cu mase marcate.

- Fixează un capăt al aței de suportul orizontal de pe tijă.

- Coboară furca scripetelui și pune pe cârligul ei greutatea .

- Pune ața pe șanțul scripetelui și ridică de capătul ei prin intermediul dinamometrului.

- Măsoară forța indicată de dinamometru.

- Compară forța indicată de dinamometru cu greutatea ridicată.

- Greutatea corpului ridicat reprezintă forța rezistentă R, iar forța indicată de dinamometru reprezintă forța activă F. 





:::note Observaţie

Forța indicată de dinamometru  este jumătate din greutatea ridicată.

:::


<br></br>




:::tip Experiment

**9.** Scripetele compus

:::


<Video src="https://www.youtube.com/embed/aGdsY338e2c" />


<br></br>

**Materiale necesare:** 2 scripeți, ață cu cârlig, suport, cârlig cu mase marcate, trepied, tijă lungă și scurtă, clemă, dinamometru.
 



**Descrierea experimentului:** 

- Montează un scripete fix și unul mobil într-un singur sistem, astfel încât să îmbini avantajele oferite de scripetele fix și mobil
 
- Calculează greutatea cârligului cu mase marcate.

- Fixează un capăt al aței de suportul orizontal de pe tijă.

- Coboară furca scripetelui și pune pe cârligul ei greutatea .

- Pune ața pe șanțul scripetelui mobil și apoi așaz-o peste șanțul scripetelui fix.

- Trage în jos de capătul ei prin intermediul dinamometrului.

- Măsoară forța indicată de dinamometru.

- Compară forța indicată de dinamometru cu greutatea ridicată. Greutatea corpului ridicat reprezintă forța rezistentă R, iar forța indicată de dinamometru reprezintă forța activă F.
 




:::note Observaţie

Forța indicată de dinamometru  este jumătate din greutatea ridicată.

:::


<br></br>





:::caution Aplicaţii ale scripeţilor


Unul dintre mecanismele simple, care are multiple utilizări practice, este scripetele. 

Scripeții pot fi de mai multe tipuri: scripete fix , scripete mobil , scripete compus.

Cu ajutorul scripeților se pot realiza diverse montaje și sisteme mecanice, care sunt utilizate în construcții sau în activitățile cotidiene: 

- macarale de diverse dimensiuni;

- tiroliana;

- fântâna tradițională;

- mecanismul de ridicare/coborâre a unui pod etc.


:::



Scripetele este un mecanism simplu, cu rotație continuă, asupra căruia acționează două forțe: forța rezistentă (forța ce trebuie învinsă) și forța activă (forța care învinge forța rezistentă). 






:::important Definiţie

**Scripetele** este un disc care se rotește în jurul unui ax prevăzut cu o furcă cu cârlig și care are pe muchie cu un canal prin care trece un cablu.

:::



:::important

În funcție de modalitatea de montare, identificăm:
 

1)	scripetele fix – furca scripetelui se fixează de o grindă.
 
2)	scripetele mobil – scripetele se mișcă odată cu corpul agățat de furca lui.
 
:::


:::important

1)	Pentru un scripete ideal fix ( fără frecare) de rază r, la echilibru, momentele celor două forțe ce acționează asupra scripetelui sunt egale: 


<Img src="fizica/clasa7/capitolul4/4_4_Poza1_ReprezentareGraficaScripeteFix.jpg" />



M<sub>F</sub> = M<sub>R</sub>

F • r = R • r
 
 
:::


:::important

**Legea scripetelui fix: F = R**

- **avantajul scripetelui fix:** schimbă în mod convenabil sensul forței active ( adică tragem de cablu în jos)

- **dezavantajul scripetelui fix:** modulele celor două forțe, la echilibru, sunt egale, adică noi nu putem ridica un corp cu o greutate mai mare decât forța noastră). 

:::




:::note Observaţie

Pentru un scripete fix, distanța pe care se deplasează punctul de aplicație al forței active ( d<sub>F</sub> ) este egală cu distanța pe care se deplasează punctul de aplicație al forței rezistente ( d<sub>R</sub> ), adică 


d<sub>F</sub> = d<sub>R</sub>  



:::


<br></br>
<br></br>





:::important

2)	Pentru un scripete ideal mobil (fără frecare) de rază r, la echilibru, momentele celor două forțe ce acționează asupra scripetelui sunt egale:  



<Img src="fizica/clasa7/capitolul4/4_4_Poza2_ReprezentareGraficaScripeteMobil.jpg" />



M<sub>F</sub> = M<sub>R</sub>

F • 2r = R • r
 
 
:::


:::important

**Legea scripetelui mobil: 2 • F = R**

- **avantajul scripetelui mobil:** putem ridica o greutate dublă decât forța noastră

- **dezavantajul scripetelui fix:** tragem de cablu în sus

:::




:::note Observaţie

Pentru un scripete mobil, distanța pe care se deplasează punctul de aplicație al forței active ( d<sub>F</sub> ) este egală cu dublul distanței pe care se deplasează punctul de aplicație al forței rezistente ( d<sub>R</sub> ), adică 


d<sub>F</sub> = 2 • d<sub>R</sub>  



:::


<br></br>
<br></br>



**Scripetele compus** îmbină avantajul scripetelui fix cu cel al scripetelui mobil.



:::important

**Legea scripetelui compus: 2 • F = R**

:::


:::note Observaţie

Pentru un scripete compus, distanța pe care se deplasează punctul de aplicație al forței active ( d<sub>F</sub> ) este egală cu dublul distanței pe care se deplasează punctul de aplicație al forței rezistente ( d<sub>R</sub> ), adică 


d<sub>F</sub> = 2 • d<sub>R</sub>  


<Img src="fizica/clasa7/capitolul4/4_4_Poza3_ReprezentareGraficaScripeteCompus.jpg" />



:::







<br></br>
<br></br>



## IV.5. Centrul de greutate.

:::important

**Centrul de greutate ( notat cu C )** este punctul de aplicație al greutății unui corp.

:::


**Uneori centrul de greutate se află în afara corpului.** 


**Exemple:**
 
- un inel;

- un covrig;

- un colac;

- o pernă decorativă inelară;

- o gogoașă, etc.

<Img src="fizica/clasa7/capitolul4/4_5_Poza1_Gogoasa.jpg" />





:::important

Centrul de greutate al unui corp omogen plan cu formă geometrică regulată se află: 

- pentru pătrat și dreptunghi, la intersecția diagonalelor :

<Img src="fizica/clasa7/capitolul4/4_5_Poza2_CentruDeGreutateDreptunghi.jpg" />



- pentru triunghi, la intersecția medianelor:

<Img src="fizica/clasa7/capitolul4/4_5_Poza3_CentruDeGreutateTriunghi.jpg" />


- pentru cerc, în centrul cercului.

<Img src="fizica/clasa7/capitolul4/4_5_Poza4_CentruDeGreutateCerc.jpg" />


Pentru corpurile cu formă geometrică neregulată, centrul lor de greutate se determină experimental.


:::






:::tip Experiment

**10.** Determinarea centrului de greutate

:::


<Video src="https://www.youtube.com/embed/g3gl96bo9q4" />


<br></br>

**Materiale necesare:** bucată de carton, foarfecă, creion, fir cu plumb (poți face firul cu plumb dintr-un fir de care legi o piuliță), ață cu ac
 

:::warning Atenţie

Atenție când lucrezi cu acul să nu te înțepi !

:::


**Descrierea experimentului:** 

- Decupează cartonul într-o formă  dorită de tine.

- Alege trei puncte de pe marginea conturului, perforează-le cu vârful unui compas şi prinde-le câte un fir de aţă de 10cm.

- Ține figurina suspendată de unul dintre fire şi trasează cu creionul verticala prin punctul de susţinere cu ajutorul firului cu plumb (piuliţă). Poţi trasa uşor verticala dacă prinzi de un perete cele două fire – al figurinei şi al piuliţei, cu bandă adezivă.

- Repetă operaţia şi cu celelalte două fire .




:::note Observaţie

La intersecţia celor trei verticale notează punctul C, numit **centru de greutate** al corpului.

:::



<br></br>
<br></br>



## IV.6. Echilibrul corpurilor și energia potențială.




:::important

**Un corp suspendat este în echilibru** atunci când verticala dusă din punctul de susținere, trece prin centrul de greutate al corpului.

**Un corp sprijinit este în echilibru** atunci când verticala dusă din centrul de greutate al corpului,  cade în interiorul bazei de sprijin.


:::


**Urmărește următorul videoclip și explică de ce nu am căzut la efectuarea figurilor de patinaj artistic.** 


<Video src="https://www.youtube.com/embed/DCWDNXQdwYA" />

<br></br>



:::important

#### Un corp poate fi în trei tipuri de echilibre: 

**- stabil**;

**- instabil**;

**- indiferent**.

:::


<br></br>
<br></br>


### IV.6.1. Echilibru stabil  

:::important

**Un corp este în echilibru stabil** dacă revine în poziția de echilibru după ce a fost scos din aceasta și dacă, la mici deviații față de poziția de echilibru, centrul de greutate urcă

:::



Tendința corpurilor este de a fi într-o stare de echilibru stabil, corespunzătoare unei energii potențiale gravitaționale minime. La scoaterea unui corp din starea de echilibru stabil, energia potențială crește, iar greutatea și forța de reacțiune din punctul de susținere formează un cuplu de forțe care pot readuce corpul în poziția de echilibru stabil.



:::important

a)	**Corpurile suspendate sunt în echilibru stabil** când centrul de greutate (C ) este sub punctul de suspendare ( S ), pe aceeași verticală.


<Img src="fizica/clasa7/capitolul4/4_6_1_Poza1_CorpuriSuspendate.jpg" />


**Exemple de corpurile suspendate în echilibru stabil:** 

- hainele puse în cuier;
- hainele puse pe umeraș;
- lustre;
- tablouri, etc.


b)	**Corpurile sprijinite sunt în echilibru stabil** când verticala dusă din centrul de greutate ( C ) cade în interiorul bazei de sprijin.

<Img src="fizica/clasa7/capitolul4/4_6_1_Poza2_CorpuriSprijinite.jpg" />


**Exemple de corpurile sprijinite în echilibru stabil:**
 
- oamenii;

- mobilierul;
 
- casele, etc.


:::


<br></br>
<br></br>




### IV.6.2. Echilibru instabil  

:::important

**Un corp este în echilibru instabil** dacă nu revine în poziția de echilibru după ce a fost scos din aceasta și dacă, la mici deviații față de poziția de echilibru, centrul de greutate coboară. Energia potențială gravitațională este maximă.

:::



:::important

a)	**Corpurile suspendate sunt în echilibru instabil** când centrul de greutate (C ) este deasupra punctului  de susținere ( S ), pe aceeași verticală.




<Img src="fizica/clasa7/capitolul4/4_6_2_Poza1_CorpuriSuspendateInEchilibruInstabil.jpg" />


**Exemple de corpurile suspendate în echilibru instabil:** 


- o riglă ținută pe deget;

- un acrobat care stă pe o mână;

- un om care stă pe cap, etc.




b)	**Corpurile sprijinite sunt în echilibru instabil** când verticală dusă din centrul de greutate (C ) cade pe muchia bazei de sprijin. 


<Img src="fizica/clasa7/capitolul4/4_6_2_Poza2_CorpuriSprijiniteInEchilibruInstabil.jpg" />


**Exemple de corpurile sprijinite în echilibru instabil:**
 
- un butoi înclinat.


:::


:::note Observaţie

Corpurile sprijinite pe o bază de susținere vor fi răsturnate de cuplul normalei și greutății dacă verticala dusă din centrul de greutate cade în afara bazei de susținere.

:::




<br></br>
<br></br>







### IV.6.3. Echilibru indiferent.

:::important

**Un corp este în echilibru indiferent** dacă corpul rămâne în poziția de echilibru , oricum l-am așeza și la deviații mari.

:::


#### Energia potențială gravitațională este zero.



:::important

a)	**Corpurile suspendate sunt în echilibru indiferent** când punctul de susținere este chiar în centrul lor de greutate ( S coincide cu C ).

În acest caz rezultanta forțelor ce acționează asupra corpului este nulă, iar momentul cuplului este nul. 




<Img src="fizica/clasa7/capitolul4/4_6_3_Poza1_CorpuriSuspendateInEchilibruIndiferent.jpg" />


**Exemple de corpurile suspendate în echilibru indiferent:** 


- morile de vânt;

- paletele unei turbine;

- acul busolei.



b)	**Corpurile sprijinite sunt în echilibru indiferent** când sunt pe o suprafață orizontală și la mari deviații rămân tot în echilibru. 


<Img src="fizica/clasa7/capitolul4/4_6_3_Poza2_CorpuriSprijiniteInEchilibruIndiferent.jpg" />


**Exemple de corpurile sprijinite în echilibru indiferent:**
 
- o bilă pe sol.


:::



<br></br>
<br></br>





:::tip Experiment

**11.** Echilibrul unui corp suspendat

:::


<Video src="https://www.youtube.com/embed/m-1Bq1ZI4zE" />


<br></br>

**Materiale necesare:** creion, riglă cu orificiu (o bucată de carton dreptunghiulară), compas.
 


**Descrierea experimentului (Partea 1):** 

- Suspendă rigla pe vârful creionului astfel încât centrul de greutate al ei (aflat la mijlocul riglei)să fie sub orificiu. 

- Deplasează puţin rigla în dreapta sau în stânga.


:::note Observaţie Partea 1

Rigla se va mişca într-o parte şi în alta până va reveni la poziţia iniţială, adică pe verticală.

:::



**Descrierea experimentului (Partea 2):** 

- Suspendă rigla pe creion astfel încât centrul de greutate al ei (aflat la mijlocul riglei)să fie deasupra orificiului.

- Încearcă să o ţii nemişcată în această poziţie.Este destul de greu !



:::note Observaţie Partea 2

Rigla stă în această poziţie numai dacă nu o mişcăm deloc. La cea mai mică  mişcare a mâinii, rigla se răstoarnă,nemairevenind în poziţia iniţială.

:::




**Descrierea experimentului (Partea 3):** 

- Trasează diagonalele cartonului dreptunghiular pentru a-i afla centrul de greutate. 

- Suspendă pe acul compasului dreptunghiul chiar în centrul său. Ai obținut o morișcă.


:::note Observaţie Partea 3

Oricât ai mișca morișca , ea rămâne în echilibru.

:::


**Concluzia experimentului:**

**Echilibrul corpului poate fi :**

- **Stabil,** când punctul de suspensie se află deasupra centrului de greutate, pe aceeaşi verticală . Această situaţie a fost îndeplinită în primul caz.

- **Instabil,** când punctul de suspensie se află sub centrul de greutate, pe aceeaşi verticală . Această situaţie a fost îndeplinită în al doilea caz, când corpul scos din starea de echilibru  nu a mai revenit singur la poziţia iniţială. La circ, multe numere de acrobaţii se realizează într-un echilibru instabil, lucru care cere multă abilitate şi mult exerciţiu.

- **Indiferent,** când punctul de suspensie se află chiar în centrul de greutate al corpului. Această situaţie a fost îndeplinită la morișca de carton, când corpul a revenit singur la poziţia iniţială, oricât de mult l-am deplasat .







<br></br>
<br></br>



:::tip Experiment

**12.** Echilibrul unui corp sprijinit

:::


<Video src="https://www.youtube.com/embed/bk4O6rmuaLw" />


<br></br>

**Materiale necesare:** paralelipiped deformabil.
 


**Descrierea experimentului (Partea 1):** 

- Așază paralelipipedul deformabil pe masă, astfel încât paralelipipedul să fie drept  pe suprafața mesei.
 
- Observă firul cu plumb.


:::note Observaţie Partea 1

Firul cu plumb cade în mijlocul bazei de sprijin.

:::






**Descrierea experimentului (Partea 2):** 

- Înclină treptat paralelipipedul deformabil pe masă.
 
- Observă firul cu plumb.


:::note Observaţie Partea 2

Când firul cu plumb cade pe muchia bazei de sprijin, paralelipipedul nu se răstoarnă.

Când firul cu plumb cade în exteriorul bazei de sprijin, paralelipipedul se răstoarnă.


:::






**Concluzia experimentului:**

- Când firul cu plumb cade în interiorul bazei de sprijin, paralelipipedul este în echilibru stabil.

- Când firul cu plumb cade pe muchia bazei de sprijin, paralelipipedul este în echilibru instabil.

- Când firul cu plumb cade în exteriorul bazei de sprijin, paralelipipedul nu mai este în echilibru.


:::note Observaţie

**Stabilitatea unui corp depinde de doi factori :**

1)	Cu cât baza de sprijin este mai mare, cu atât stabilitatea corpului crește.

2)	Cu cât centrul de greutate al corpului este mai aproape de baza de sprijin, cu atât stabilitatea corpului este mai mare.


:::




<br></br>
<br></br>





:::tip Experiment

**13.** Stabilitatea și suprafața de sprijin

:::


<Video src="https://www.youtube.com/embed/hIRVo-GFZBM" />


<br></br>

**Materiale necesare:** 2 sticle de plastic goale.
 


**Descrierea experimentului:** 

- Sprijină o sticlă pe baza mare (pe fund) şi suflă puternic pentru a o răsturna.

- Sprijină o sticlă pe baza mică ( pe dop) şi suflă  din nou puternic pentru a o răsturna.


:::note Observaţie

Sticla se răstoarnă foarte uşor  când e sprijinită  pe dop. 

:::



**Concluzia experimentului:**

Stabilitatea unui corp aşezat este cu atât mai mare, cu cât baza de sprijin este mai mare.





<br></br>
<br></br>



:::tip Experiment

**14.** O roată care nu se rostogoleşte

:::


<Video src="https://www.youtube.com/embed/6CrhtReG0Bo" />


<br></br>

**Materiale necesare:** două dopuri de sticlă de plastic, 4 piuliţe, bandă adezivă, plan înclinat din carton (de la un dosar).
 


**Descrierea experimentului:** 

- Fixează  cu bandă adezivă pe fundul fiecărui dop câte două piuliţe.

- Lipeşte cele două dopuri cu bandă adezivă pentru a obţine o roată.

- Aşază cartonul pe un obiect nu prea înalt pentru a obţine un plan înclinat şi pune pe el rotiţa din dopuri.


:::note Observaţie

Rotiţa nu se rostogoleşte pe planul înclinat. 

:::



**Concluzia experimentului:**

Datorită greutăţii piuliţelor aşezate pe fundul rotiţei, centrul de greutate al rotiţei coboară spre baza de sprijin. Astfel, corpul are o foarte mare stabilitate,  încât  învinge forţa de atracţie a Pământului care i-ar fi provocat rostogolirea pe planul înclinat.



:::caution Aplicaţii

Numai la corpurile omogene (alcătuite din acelaşi material sau substanţă) centrul de greutate coincide cu centrul de greutate geometric (de simetrie). 

Pentru corpurile neomogene, centrul de greutate va fi mai jos sau mai sus în funcţie de locul unde este concentrată masa (greutatea) corpului.
 
Stabilitatea unui corp aşezat este cu atât mai mare, cu cât centrul de greutate este mai aproape de baza de sprijin.
 
- La încărcarea unui camion (vapor), se aşează mai întâi lucrurile mai grele şi apoi cele mai uşoare. În caz contrar, camionul se poate răsturna.
 
- Fundul sticlelor, paharelor se face mai gros, piciorul paharelor este lat şi greu, pentru ca centrul de greutate să fie cât mai jos, iar baza de sprijin cât mai mare pentru a nu se răsturna cu uşurinţă.
 
- “Hopa Mitică”, oricum ai aşeza-o, revine în picioare. Această jucărie are partea inferioară umplută cu plumb şi de aceea centrul ei de greutate se află în poziţia cea mai de jos. 



:::






<br></br>
<br></br>





:::tip Experiment

**15.** Echilibrul unei bile.


:::


<Video src="https://www.youtube.com/embed/Ab8ieQ6tR4o" />


<br></br>

**Materiale necesare:** o bilă, o minge, un bol.
 


**Descrierea experimentului (Partea 1):** 

- Pune o bilă într-un bol de sticlă. Ridică bila pe marginea bolului și las-o liberă. 

- Observă comportarea bilei .

- Ce poți spune despre echilibrul bilei în cele trei cazuri?



:::note Observaţie (Partea 1)

Bila revine pe fundul bolului , deci este în echilibru stabil. 

:::





**Descrierea experimentului (Partea 2):** 

- Așază bila pe o minge astfel încât să fie în echilibru. 

- Observă ce se întâmplă cu bila atunci când este deviată foarte puțin de la poziția de echilibru.


:::note Observaţie (Partea 2)

Bila cade de pe minge când este mișcată, fiind în echilibru instabil. 

:::



**Descrierea experimentului (Partea 3):** 

- Pune bila pe o suprafață orizontală în diferite poziții și observă comportarea acesteia.


:::note Observaţie (Partea 3)

Bila pe o suprafață este în echilibru indiferent. 

:::








**Concluzia experimentului:**

- Bila pe fundul bolului revine în poziția de echilibru datorită forței de greutate, având o energia potențială gravitațională minimă .

- Energia potențială a bilei aflată pe minge este maximă.
  
- Bila rămâne în echilibru în oricare dintre pozițiile aflate în planul orizontal, având o energie potențială egală cu zero ( nu are unde să cadă, nefiind la o înălțime față de sol ).



