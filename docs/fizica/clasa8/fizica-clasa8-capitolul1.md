---
id: fizica-clasa8-capitolul1
title: I. FENOMENE TERMICE
sidebar_label: I.Fenomene termice
tags: fizica clasa8 invatare usoara capitolul1 fenomene termice
---

import Img from '@site/src/components/Img'
import Video from '@site/src/components/Video'



## Recapitulare Mărimi Fizice Clasa a VII-a

<Img src="fizica/clasa8/capitolul1/0_Poza1_TabelRecapitulareClasa7.jpg" />


<br></br>
<br></br>

## I.1. Agitația termică. Difuzia.

:::tip Experiment

**1.** Dansul particulelor.

:::

<Video src="https://www.youtube.com/embed/SZYZE15qkCI" />


**Materiale necesare:**: pudră de curry, apă, microscop.

**Descrierea experimentului:** 
- Șterge praful cu o lavetă, fără să folosești sprayul de mobilă, într-o cameră luminată de Soare, cu draperiile trase, lăsând o mică porțiune unde să pătrundă lumina. Privește particulele de praf din aer. Ce observi?
- Amestecă pulberea de curry cu o picătură de apă. Ai obținut o suspensie (suspensia este un amestec eterogen format dintr-un solid care nu se dizolvă într-un fluid - gaz sau lichid).
- Pune pe lamela microscopului o picătură din acest amestec și observă ce se întâmplă cu particulele colorate. Ce observi?


:::note Observaţie

Când ștergi praful, vei putea observa mișcarea continuă și dezordonată a particulelor de praf din aer.
Particulele pudrei colorate se mișcă continuu și dezordonat.

:::




Această mișcare a particulelor a fost observată pentru prima oară de botanistul englez **Robert Brown** în anul 1827. Preocupat cu studiul microscopic al polenului diverselor plante, a preparat o suspensie coloidală din polen în apă. **Brown** a observat în câmpul microscopic că polenul din suspensie manifestă o mișcare complet dezordonată și continuă. Fenomenul pus în evidență de **Brown** a fost denumit _mișcare browniană_ și se poate defini în felul următor:


:::important Definiţie

**Mișcare browniană** reprezintă  mișcarea continuă și complet dezordonată  a unor particule solide aflate în suspensie într-un fluid (lichid sau gaz).

:::


_Mișcarea browniană se intensifică_ odată cu creșterea temperaturii amestecului, cu cât particulele solidului sunt mai mici și cu cât lichidul este mai puțin vâscos(curge ușor).

Mișcarea particulelor unui corp nu apare numai în cazul suspensiilor. Ea este prezentă în orice substanță, astfel s-a definit agitația termică.


:::important Definiţie

**Agitația termică** este **mişcarea** dezordonată şi continuă a particulelor unei substanţe (atomi sau molecule).

:::





:::note Observaţie

_Creșterea temperaturii conduce la o creștere a vitezei de mișcare a moleculelor și de aceea a căpătat numele de agitație termică._

De la microcosmos (particulele cele mai mici ale substanțelor) până la macrocoscos (mișcarea galaxiilor din Univers), totul este într-o continuă mișcare. Dacă această mișcare ar înceta, ar însemna moartea întregului Univers. 

:::


:::important Definiţie

**Difuzia** este fenomenul de **pătrundere** a moleculelor unui corp printre moleculele altui corp, fără intervenţia unei forţe exterioare (de la sine).

:::

Fenomenul de difuzie apare în toate stările de agregare ale corpurilor, fiind mai accentuată la gaze și la lichide.


:::note Observaţie
**Difuzia și mișcarea browniană sunt dovezi ale agitației termice**. Răspândirea mirosului de parfum sau de acetonă într-o cameră când se scoate dopul sticluţei, se explică tot prin difuzia moleculelor.
:::

<br></br>
<br></br>

:::tip Experiment

**2.** Difuzia depinde de temperatură.

:::

<Video src="https://www.youtube.com/embed/52AwXhp1FXQ" />


**Materiale necesare:**: un pahar transparent, apă rece cu cuburi de gheață, spirtieră, trepied cu sită de azbest, cerneală.

**Descrierea experimentului:** 
- Pune într-un pahar apă rece (dacă ai şi câteva cuburi de gheaţă, adaugă-le în apa rece) şi picură o picătură de cerneală (acuarelă).
- Urmăreşte modul în care se împrăştie cerneala în apa rece.
- Pune paharul pe o sită de azbest și un trepied și încălzește amestecul, la flacăra spirtierei. Observă cum se împrăștie cerneala în apa caldă.


:::note Observaţie

Cerneala turnată în apă rece se împrăştie foarte lent în aceasta. 

Cerneala picurată în apa caldă se amestecă foarte repede cu apa.

:::


**Concluzia experimentului:**

- Viteza cu care două lichide difuzează (se amestecă de la sine) creşte odată cu creşterea temperaturii lichidelor, datorită creşterii energiei interne a moleculelor.

- Viteza difuziei depinde și de stările de agregare ale corpurilor.
 
- Gazele se amestecă foarte repede, lichidele ceva mai încet și solidele foarte greu (dacă punem două plăcuțe de metale diferite în contact, de abia după câteva luni, ele se sudează).



<br></br>
<br></br>


## I.2. Temperatura - mărime de stare.


:::tip Experiment

**3.** Echilibrul termic.

:::

<Video src="https://www.youtube.com/embed/E_QLjjfuOzE" />


**Materiale necesare:**: vas metalic, sursă de încălzire, un borcan de 800g (mare),o sticluţă sau un borcănel care să încapă în borcanul mare, două termometre (pot fi și de cameră), cronometru.

**Descrierea experimentului:** 
- Pune apă rece de la robinet în borcanul mai mic şi măsoară-i temperatura inițială : T<sub>1</sub> = .......... °C,    
- Încălzeşte separat apă , apoi pune-o în borcanul mai mare și măsoară-i temperatura : T<sub>2</sub> = …….. °C
- Pune borcanul mic cu apa rece în borcanul mai mare cu apa caldă și în fiecare pune câte un termometru. Pornește cronometrul.
- Urmăreşte indicaţiile termometrului până când acesta rămâne la aceeaşi temperatură, pe care o notezi cu T<sub>e</sub> = ......... °C. Trece temperaturile celor două ape în următorul tabel:

<Img src="fizica/clasa8/capitolul1/1_2_Poza1_Experiment3_Tabel.jpg" />

- Realizează graficul dependenței temperaturilor apei reci, respectiv calde în funcție de timp.

<Img src="fizica/clasa8/capitolul1/1_2_Poza2_Experiment3_Grafic.jpg" />




:::note Observaţie

Apa rece își mărește temperatura, iar apa caldă își micșorează temperatura, până ajung la aceeași temperatură.

:::


Două corpuri cu temperaturi diferite, puse în contact termic, după un anumit timp, ajung să aibă aceeași temperatură (numită **temperatură de echilibru = T<sub>e</sub>**), adică să fie în **echilibru termic**.


:::important

**Temperatura** este o _mărime fizică de stare_, care descrie starea termică a unui corp la un anumit moment de timp,  _măsurată cu termometru_. 

:::


În 1848, fizicianul britanic **William Thomson (lord Kelvin)** a propus o scară de temperatură care să nu depindă de nicio substanță, numită **scară absolută**, care a fost aleasă ca **unitate de măsură în Sistemul Internațional**. Scara Kelvin nu are temperaturi negative.

**[ T ] <sub>SI</sub> = K (Kelvin)**

_La temperatura de zero absolut (0 Kelvin= - 273°C), mișcarea termică încetează._ 


În 1742, fizicianul suedez **Anders Celsius** a propus o scară de temperatură pentru termometrul cu mercur, numită **scara Celsius** care are două repere :
- Temperatura de topire a gheții de 0°C, la presiune normală.
- Temperatura de fierbere a apei de 100°C, la presiune normală.

Relația dintre scara Kelvin și scara Celsius:

<Img src="fizica/clasa8/capitolul1/1_2_Poza3_Experiment3_FormulaKelvin_Celsius.jpg" />



:::note Observaţie

Folosim simbolul **_T_** pentru temperatura exprimată în Kelvin, pentru scara Celsius folosim simbolul **_t_**.

:::



Scara Fahrenheit a fost propusă în 1724 de către fizicianul **Daniel Gabriel Fahrenheit**. Fahrenheit este o scară de temperatură utilizată în cadrul sistemului anglo-saxon de unități de măsură. Gradul Fahrenheit, notat cu °F, este unitatea de măsură a temperaturii (tF). 

Relația de transformare între scara Celsius t(°C) și Fahrenheit  tF (°F):


<Img src="fizica/clasa8/capitolul1/1_2_Poza4_Experiment3_FormulaGradeFahrenheit.jpg" />


:::caution Problemă model

**1.** Transformă o temperatură de 40°C în Kelvin și grade Fahrenheit.

:::


<Img src="fizica/clasa8/capitolul1/1_2_Poza5_ProblemaModel1.jpg" />


<br></br>
<br></br>

## I.3. Căldura - mărime de proces.


**Atingerea stării de echilibru termic** se poate explica astfel: încălzirea unui corp, mai rece, când este pus în contact cu un alt corp mai cald, se explică  prin ciocnirea moleculelor corpurilor. Prin aceste ciocniri  se realizează un transfer de energie de la moleculele cu energie cinetică mai mare (care au temperatura mai mare) spre cele cu energie cinetică mai mică .

Transferul de energie încetează când corpurile ajung la echilibru termic.

Pentru a **măsura acest transfer de energie**, s-a introdus o mărime fizică, numită **căldură**.


:::important Definiţie

**Căldura (simbolul Q)** este o mărime fizică care măsoară energia transferată, numai prin mișcarea dezordonată a moleculelor dintre două corpuri aflate în contact termic. 

:::

Fiind un transfer de energie, are aceeaşi unitate de măsură în Sistemul Internațional, ca și energia și lucrul mecanic: 

**[ Q ] <sub>SI</sub> =  J(Joule).**


:::important

**Căldura** este o _mărime de proces_, adică ea măsoară transferul de energie dintre două stări termice diferite, care are loc într-un interval de timp.  

:::


:::note Observaţie

Nu putem spune că într-o anumită stare, corpul are o anumită căldură. Într-un anumit proces, corpul poate ceda sau poate primi căldură.

:::


O altă **unitate de măsură**, derivată, pentru **căldură** este **caloria**: 

**1cal = 4,18J**

<br></br>
<br></br>

## I.4. Formele de propagare ale căldurii.

:::important

**Căldura** se transmite (propagă) de la un corp la altul prin trei forme: **conducție**, **convecție** și **radiație termică**.

:::


### I.4.1 Conducția termică.




:::tip Experiment

**4.** Ce este conducția termică?

:::

<Video src="https://www.youtube.com/embed/fZ2WRoAQCow" />


**Materiale necesare:**: sârmă metalică, spirtieră,chibrit, lumânare, piuneze.

**Descrierea experimentului:** 
- Aprinde o lumânare şi înclinând-o puţin, acoperă cu bobiţe de ceară, din loc în loc jumătate din bagheta metalică și cât timp ceara nu s-a solidificat (întărit) pune câte o piuneză pe fiecare bobiță.
- Prinde bagheta metalică cu ajutorul unui cleşte şi ţine în flacăra spirtierei capătul sârmei care nu este ceruit. 



:::warning Atenţie

Atenţie să nu te arzi! Fă experimentul numai în prezenţa unui părinte!

:::


- Observă ordinea în care se topesc bobiţele de  ceară.




:::note Observaţie

_Bobiţele de ceară se topesc începând de la mijlocul baghetei  până la  capătul neîncălzit._ 

:::


**Concluzia experimentului:**

Prin bagheta de metal, căldura trece foarte  repede de la  un capătul încălzit, la cel neîncălzit. 



:::important Definiţie

**Conducţia termică (termoconductibilitatea)** reprezintă propagarea căldurii prin metale, din aproape în aproape, de la capătul încălzit spre cel neîncălzit, fără deplasare de substanţă. 

:::



<br></br>
<br></br>





:::tip Experiment

**5.** Toate solidele sunt conductoare?

:::

<Video src="https://www.youtube.com/embed/1dHNeldb_fE" />


**Materiale necesare:**: o cană cu apă fierbinte, corpuri din diferite materiale (linguriţă metalică, lingură de lemn, lingură de plastic, etc.).


**Descrierea experimentului:** 
- Pune într-o cană lingurile din materiale diferite.
- Toarnă în cană apă fiartă.



:::warning Atenţie

Atenţie să nu te arzi! Fă experimentul numai în prezenţa unui părinte!

:::


- După câteva minute, apreciază prin pipăire starea de încălzire a cozii fiecărei linguri.


:::note Observaţie

_Dintre toate corpurile, numai bagheta metalică s-a încălzit  considerabil._  

:::

**Concluzia experimentului:**

Corpurile solide conduc mai mult sau mai puţin căldura.  



:::important Definiţie

Dintre solide, numai metalele sunt bune conductoare de căldură, numindu-se **termoconductoare sau conductoare termice**.  

:::


Celelalte solide (de exemplu: sticla, plasticul, cauciucul, lemnul, ebonita, porţelanul etc.) sunt corpuri rău conductoare de căldură (termoconductibilitate redusă) numindu-se **termoizolatoare sau izolatoare termice.**


:::caution Aplicaţii în viaţa de zi cu zi

Pentru încălzirea apei sau a altor produse se folosesc cazane din cupru sau fontă, deoarece acestea sunt termoconductoare. În schimb mânerul fierului de călcat, al oalelor, al uşiţei de la sobă se confecţionează din ebonită sau porţelan, deoarece acestea sunt termoizolatoare. Tot aşa se explică de ce atunci când atingem diferite obiecte din cameră, avem impresia că unele obiecte sunt mai reci decât altele. Obiectele metalice par mai reci decât acelea din materiale rău conductoare de căldură, cu toate că, fiind în aceeaşi cameră au aceaşi temperatură. De fapt, obiectele metalice permit răspândirea unei părţi din căldura mâinii noastre prin ele, dându-ne impresia că sunt mai reci.

:::


După ce ne-am convins că dintre solide, numai metalele sunt conductoare, urmează întrebarea: lichidele și gazele sunt conductoare sau izolatoare termice?

<br></br>
<br></br>




:::tip Experiment

**6.** Conduce apa căldura?

:::

<Video src="https://www.youtube.com/embed/lJXKmFISUpY" />


**Materiale necesare:**: o eprubetă cu apă, spirtieră, chibrit. 


**Descrierea experimentului:** 
- Pune într-o eprubetă apă (cam jumătate din eprubetă).
- La flacăra unei spirtiere, încălzeşte apa din eprubetă, la suprafața apei, ţinând eprubeta cu mâna de partea de jos şi îndreptată cu gura în partea  opusă a ta.



:::warning Atenţie

Atenţie să nu te arzi de la abur! Fă experimentul numai în prezenţa unui părinte!

:::


:::note Observaţie

_După puţin timp, apa de la suprafaţă începe să fiarbă, în timp  ce în partea de jos,  apa este rece._   

:::


**Concluzia experimentului:**
- Apa este rău conductoare de căldură. 
- Toate lichidele (cu excepţia  mercurului, care este metal) sunt izolatoare termice. 




:::important 

Încălzirea uniformă a lichidelor şi gazelor are loc prin convecţie, cu ajutorul curenţilor (deplasare de substanţă).  

:::


<br></br>
<br></br>



:::tip Experiment

**7.** Conduce aerul căldura?

:::

<Video src="https://www.youtube.com/embed/YVmB-YIRIVo" />


**Materiale necesare:**: spirtiera, o eprubetă, chibrit.


**Descrierea experimentului:** 
- Ia eprubeta goală (adică, cu aer) şi introdu la capătul deschis al eprubetei un deget al mâinii.
- Încălzeşte-o la partea închisă, în flacăra spirtierei, agitând-o continuu pentru a nu se sparge.



:::warning Atenţie

Atenţie să nu te arzi! Fă experimentul numai în prezenţa unui părinte!

:::


:::note Observaţie

_Degetul din eprubetă nu simte deloc căldura._   

:::


**Concluzia experimentului:**
- Aerul este rău conductor de căldură. 
- În general, toate gazele sunt  izolatoare termice, dar mai ales gazele rarefiate.  


:::important 

Încălzirea uniformă a lichidelor şi gazelor are loc prin convecţie, cu ajutorul curenţilor (deplasare de substanţă).  

:::


:::caution Aplicaţii în viaţa de zi cu zi

Fibrele hainelor de lână, blana animalelor, penele păsărilor, zăpada sunt izolatoare termice, deoarece conţin aer. Termosul este un vas care păstrează lichidele (ceai, cafea, lapte etc.)  în stare caldă sau rece, aproximativ exact la fel ca atunci când le introducem în el. Termosul are pereţi dubli, aerul dintre pereţi fiind extrem de rarefiat.

:::


<br></br>
<br></br>




### I.4.2. Convecția termică.


:::tip Experiment

**8.** Ce este convecția termică ?

:::

<Video src="https://www.youtube.com/embed/sbEG9y90J2o" />


**Materiale necesare:**: vas de sticlă pentru convecție (eprubetă), cristale colorate (permanganat de potasiu) sau rumeguș, suport, spirtieră, chibrit.

**Descrierea experimentului:** 
- Pune apă în vasul special și adaugă câteva cristale de permanganat de potasiu.
- Încălzeşte apa de la fundul vasului la flacăra unei spirtiere.


:::warning Atenţie

Atenţie să nu te arzi! Fă experimentul numai în prezenţa unui părinte!

:::


- Observă cum are loc încălzirea apei din vas, urmărind mişcarea cristalelor colorate.




:::note Observaţie

_Cristalele încep să se dizolve în apă, punând în evidență  formarea curenților de apă, prin urcarea apei de la fund și coborârea apei de la suprafață, până la uniformizarea culorii._ 

:::


:::important  Definiţie 

**Convecția termică** (denumire ce înseamnă „ transport”) este propagarea căldurii în **lichide și gaze**, prin formarea curenților de convecție, adică cu deplasare de substanță.  

:::

#### Explicația formării curenţilor de apă:

- Stratul de apă de la fundul vasului, fiind direct în flacără, se încălzeşte şi se dilată, mărindu-şi volumul. Deoarece, densitatea unui corp este invers proporţională cu volumul acestuia (ρ = m/V), densitatea apei de la fundul vasului se micşorează astfel încât, devenind mai uşoară,  ea va urca la suprafaţă.  Apa de la suprafaţă, fiind rece, are densitatea mai mare şi va coborî. 
- Procesul se repetă până la încălzirea uniformă a apei. În toate lichidele și gazele, căldura se propagă prin curenţi, adică prin **convecţie**.


<br></br>


:::tip Experiment

**9.** Cine rotește spirala de hârtie ?

:::

<Video src="https://www.youtube.com/embed/MFZ7P2GeXpo" />


**Materiale necesare:**: lumânare , chibrit, coală de hârtie, foarfece, ac, ață.


**Descrierea experimentului:** 
- Desenează o spirală pe foaie și decupeaz-o cu foafecele.

<Img src="fizica/clasa8/capitolul1/1_4_2_Poza1_Experiment9_PozaSpirala.jpg" />




- Agață de un fir spirala.

- Aprinde lumânarea și vino cu spirala deasupra flăcării candelei, la o distanță de cel puțin 10cm.

 


:::warning Atenţie

Ai  grijă să nu te arzi și să nu aprinzi hârtia! Fă experimentul numai în prezenţa unui părinte!

:::


- Ce observi?

:::note Observaţie

_Spirala începe să se rotească._ 

:::



**Concluzia experimentului:**

Aerul cald de deasupra flăcării, având densitate mai mică (este mai ușor) urcă spre spirală, iar aerul rece de sus( care este mai departe de flacără) are densitatea mai mare și coboară. Astfel, iau naștere curenți de aer care rotesc spirala continuu.

Așa explicăm și încălzirea unei camere de la calorifer. Aerul de lângă calorifer se încălzește, devine mai ușor și se ridică. Aerul de sus , fiind mai rece și mai greu va coborî. Așa se formează curenții de aer, care duc la încălzirea uniformă a camerei.


:::caution Problemă model

**1.** Te afli într-o cameră încălzită și afară este foarte frig. Deschizi uşa unei camere încălzite spre un balcon şi aşezi la pragul de jos lumânarea aprinsă. 

Cum este îndreptată flacăra lumânării : spre interiorul camerei sau spre exteriorul ei ?

:::

**Răspuns corect:** spre interior.

<Img src="fizica/clasa8/capitolul1/1_4_2_Poza2_ProblemaModel1.jpg" />


:::caution Problemă model

**2.** Aşezi lumânarea aprinsă la pragul de sus al uşii. 

Cum este îndreptată flacăra lumânării : spre interiorul camerei sau spre exteriorul ei ?

:::

**Răspuns corect:** spre exterior.

<Img src="fizica/clasa8/capitolul1/1_4_2_Poza3_ProblemaModel2.jpg" />



Aerul cald (are densitatea mai mică, deci mai uşor și stă sus într-o cameră) iese prin partea de sus a uşii și îndreaptă flacăra spre exterior.

Aerul rece (are densitatea mai mare, deci este mai greu- stă jos într-o cameră) intră prin partea de jos și îndreaptă flacăra spre interior. 

Prin urmare, cu ajutorul unei lumânări, ne putem da seama dacă temperatura aerului din cameră este mai mare decât temperatura aerului din exterior. Când aceste temperaturi devin egale, curenţii de aer nu se mai formează.
 





### I.4.3. Radiația termică.


:::tip Experiment

**10.** Ce este radiația termică ?

:::

<Video src="https://www.youtube.com/embed/_iuQn3KQ4Jo" />


**Materiale necesare:**: spirtieră, termometru, paravan de carton.

**Descrierea experimentului:** 
- Aşază lumânarea astfel încât flacăra sa să fie pe aceeaşi linie cu orificiul din paravan și cu rezervorul termometrului.



:::warning Atenţie

Atenţie când lucrezi cu surse de foc! Să nu dai foc la carton! Fă experimentul numai în prezenţa unui părinte!

:::


- Ce observi? Crește temperatura termometrului?




:::note Observaţie

_În scurt timp, temperatura termometrului se ridică cu câteva grade._ 

:::


- Aşază lumânarea astfel încât flacăra sa, orificiul paravanului şi rezervorul termometrului să nu fie pe aceeaşi linie (mai sus sau mai jos).
- Ce observi? Crește temperatura termometrului?


:::note Observaţie

_Temperatura termometrului  se modifică foarte puțin._ 

:::




:::important  Definiţie 

**Radiaţia termică (numită și radiație infraroșie)** este propagarea căldurii de către corpurile calde, în linie dreaptă, prin raze (radiaţie însemnând prin raze).  

:::


:::note Observaţie

Soarele este principala sursă de radiație termică pe Pământ. Prin urmare, radiația se propagă și în vid. Radiația infraroșie este un tip de radiație electromagnetică ca și lumina, undele radio, radiația ultavioletă, razele X sau microundele. Lumina infraroșie este invizibilă ochiului uman, însă oamenii o pot simți ca și căldură. Nu sta la soare la orele prânzului, deoarece radiația infraroșie îți va produce arsuri și insolație. Stai la plajă dimineața și spre seară, cănd soarele emite ultraviolete, care te vor bronza. 

:::




<br></br>






:::tip Experiment

**11.** Radiația termică și culorile.

:::

<Video src="https://www.youtube.com/embed/L_EcsHdcHnY" />


**Materiale necesare:**: două flacoane identice, apă rece de la robinet, folii de plastic alb şi negru (tempera albă şi neagră), un termometru de cameră, spirtieră sau o lumânare. (dacă este  o zi însorită , aşează flacoanele la soare).

**Descrierea experimentului:** 
- Înveleşte un flacon în punga de plastic de culoare neagră (îl poţi colora cu tempera neagră) şi pe celălalt în folie de plastic alb (dacă este deja alb, lasă-l aşa).
- Ia apă de la robinetul de apă rece, măsoară-i temperatura cu termometru de cameră.
- Toarnă aceeaşi cantitate de apă rece de la robinet, în fiecare flacon.
- Lasă 30 minute cele două flacoane în bătaia razelor solare sau aşează-le de-o parte şi de alta la distanţe egale faţă de flacăra spirtierei.






:::warning Atenţie

Atenţie când lucrezi cu surse de foc! Fă experimentul numai în prezenţa unui părinte!

:::


- Măsoară temperaturile apei din cele două flacoane, după 30 de minute (dacă nu ai termometru, poți pune degetele în apa din fiecare flacon).

- Ce observi?




:::note Observaţie

_Apa din flaconul negru are temperatura mai mare decât cea din flaconul alb._ 

:::

**Concluzia experimentului:**

- Radiaţiile solare sunt absorbite de către corpurile negre aproape în totalitate, pe când cele albe împrăştie circa 50% din radiaţiile ce cad pe ele. 
- Iarna trebuie să purtăm haine de culoare închisă, deoarece ele  absorb radiaţia solară, fiind  călduroase.
- Vara trebuie să purtăm haine de culoare deschisă, deoarece ele reflectă radiația solară,   fiind răcoroase.




<br></br>




#### Aplică ce ai învăţat!

:::caution Temă

**1.** Privește imaginea următoare și descoperă formele de propagare ale căldurii.

:::



<Img src="fizica/clasa8/capitolul1/1_4_3_Poza1_Experiment11_PozaIbric.jpg" />


- Ibricul cu apă se încălzește de la flacăra aragazului prin ……………………
- Coada metalică a ibricului se încălzește prin ……………………………….
- Apa din ibric se încălzește prin ……………………………………………..




## I.5. Motorul termic. 

Încă din veacul al doilea î.e.n., **Heron din Alexandria** cunoştea forţa de expansiune a vaporilor şi a construit chiar o turbină cu reacţie. Invenţia lui nu a avut succes datorită faptului că nu avea aplicaţii în practică.

Abia în 1707, **Demis Papiui** construieşte o maşină cu vapori pe care o instalează pe o corabie. Principiul de funcţionare era următorul: apa fierbea într-un cazan închis şi vaporii treceau într-un cilindru care împingea un piston; mişcarea alternativă a pistonului era comandată manual prin deschiderea şi închiderea unor robinete.

Mai târziu, în anul 1765, scoţianul **James Watt** perfecţionează motorul cu aburi, dându-i forma definitivă sub care funcţionează şi astăzi.	     

Un alt  motor  termic este _motorul Diesel cu motorină_,  apărut în 1900,  în Germania şi a fost inventat de **Rudolf Diesel**.
 
Invenția motorului cu ardere internă cu piston, în patru timpi, cu aprindere prin scânteie, pe scurt motorul pe benzină, este atribuita lui **Nicolaus Otto**. Pentru propulsarea autovehiculelor cu roți, se folosesc motoare cu ardere internă cu piston. Combustibilul arde în interiorul motorului și degajă căldură, care este transformată în lucru mecanic.



:::important  Definiţie 

**Motorul termic** este un sistem care transformă căldura primită, prin arderea unui combustibilul (benzina, motorina, gazul metan, etc.) în lucru mecanic.   

:::


Cuvântul _motor_ provine din limba latina și înseamnă “care produce miscare”.


<Img src="fizica/clasa8/capitolul1/1_5_0_Poza1_Motorul-Termic.jpg" />



:::important  Definiţie 

**Randamentul motorului termic ( η )** este o mărime fizică egală cu raportul dintre lucrul mecanic efectuat de motor (L) și căldura primită (Q).   

:::


<Img src="fizica/clasa8/capitolul1/1_5_0_Poza2_FormulaRandamentuluiMotoruluiTermic.jpg" />


:::note Observaţie

Randamentul este o mărime adimensională (nu are unitate de măsură, deoarece J/J , se simplifică) și se exprimă sub formă de procente.  

Motoarele cu benzina ating randamente de aproximativ 30%, in timp ce motoarele Diesel se bucura de eficienta de 40%. 

:::



## I.6. Coeficienți calorici.



:::tip Experiment

**12.** De cine depinde căldura absorbită de un corp ?


:::




<Video src="https://www.youtube.com/embed/a7OWO8CB2YM" />


**Materiale necesare:**: două pahare Berzelius, apă rece de la robinet, spirtieră, sită de azbest, trepied, termometru, cronometru, ulei.


#### A)	Care apă absorbe mai multă căldură, 50g  sau 100g?

**Descrierea experimentului:** 
- Pune într-un pahar 50g de apă și introdu în apă un termometru. Încălzește la flacăra unei spirtiere, apa prin intermediul sitei de azbest de pe trepied. 


:::warning Atenţie

Atenţie când lucrezi cu surse de foc! Fă experimentul numai în prezenţa unui părinte!

:::

- Cronometrează timpul în care 50g apă și-a mărit temperatura cu 10°C: t1 = 39 s.

- Pune într-un pahar 100g de apă și introdu în apă un termometru. Încălzește la flacăra unei spirtiere, apa prin intermediul sitei de azbest de pe trepied. 
- Cronometrează timpul în care 100g apa și-a mărit temperatura cu 10°C: t2 = 48,6 s.




- Depinde căldura absorbită de masa corpului ?

#### Cu cât tipul de încălzire este mai mare, cu atât și căldura absorbită este mai mare.



:::note Observaţie

_100g apă absoarbe mai multă căldură decât 50g apă._ 

:::


**Concluzia experimentului:**

- Căldura primită/cedată de un corp în procesul de încălzire/răcire este direct proporțională cu  masa corpului  Q ~ m.





#### B)	Depinde căldura absorbită de variația temperaturii?

**Descrierea experimentului:** 

- Cronometrează timpul în care 100g apa și-a mărit temperatura cu 20°C: t3 = 2min3s. Compară cu timpul în care tot 100g apă și-a mărit temperatura cu 10°C.

- Depinde căldura absorbită de variația temperaturii corpului ?


:::note Observaţie

_100g apă absorbe mai multă căldură pentru a-și mări temperatura cu 20°C, decât 100g apă pentru a-și mări temperatura cu 10°C._ 

:::


**Concluzia experimentului:**

- Căldura primită/cedată de un corp în procesul de încălzire/răcire este direct proporțională cu variația temperaturii corpului Q ~ ΔT.




#### C)	Depinde căldura absorbită de substanța corpului ?

**Descrierea experimentului:** 

- Pune 100g ulei într-un pahar Berzelius și introdu în ulei termometru. 
- Măsoară temperatura inițială a uleiului care trebuie să fie aceeași cu cea a apei (30°C).
- Cronometrează timpul în care uleiul și-a mărit temperatura cu 20°C: t4 = 46,55 s. Compară cu timpul în care 100g apă și-a mărit temperatura cu 20°C.

- Depinde căldura absorbită de substanța din care este alcătuită corpul ?


:::note Observaţie

_100g apă absorbe mai multă căldură decât 100g ulei, pentru a-și mări temperatura cu 20°C._ 

:::


**Concluzia experimentului:**

- Căldura primită/cedată de un corp în procesul de încălzire/răcire  depinde de natura substanței. Deci , se poate defini o constantă de material numită căldură specifică, notată cu c.



<Video src="https://www.youtube.com/embed/UxFlAVvUCAg" />



#### Deci, căldura primită/cedată de un corp la încălzire/răcire depinde direct proporțional de trei factori, care apar în formula căldurii.



:::important  Definiţie 

**Căldura primită/ cedată de un corp(Q) în procesul de încălzire/ răcire are următoarea formulă:**

**Q = m ∙ c ∙ ΔT**

m = masa corpului	

c = căldura specifică (constantă de material, specifică fiecărei substanțe)

ΔT = variația temperaturii corpului (adică, cu cât crește/ scade temperatura lui)
   

:::




:::important  Definiţie 
Coeficienții calorici reprezintă mărimile fizice care caracterizează schimbul de căldură dintre sistemele termodinamice. 

:::


#### Printre cei mai importanți avem:
- Căldura specifică (c);
- Capacitatea calorică (C). 





### I.6.1. Căldura specifică.

:::important  Definiţie 

**Căldura specifică(c)**  reprezintă mărimea fizică ce caracterizează căldura absorbită /cedată de 1kg de substanță pentru a-și mări /micșora temperatura cu un grad. 

:::


**Căldura specifică** este o constantă de material și o găsim în tabelul cu constante de la sfârșitul acestui capitol.

<Img src="fizica/clasa8/capitolul1/1_6_1_Poza1_FormulaCalduriiSpecifice.jpg" />



:::note Observaţie

_Căldurile specifice pot avea valori diferite pentru aceași substanță dacă aceasta se găsește în stări de agregare diferite._

c<sub>apă</sub> ≠ c<sub>gheaţă</sub>

:::



### I.6.2. Capacitatea calorică.

:::important  Definiţie 

**Capacitatea calorică (C)** – reprezintă mărimea fizică ce caracterizează cantitatea de căldură necesară sistemului termodinamic pentru a-și varia temperatura cu un grad. 

:::


**Căldura specifică** este o constantă de material și o găsim în tabelul cu constante de la sfârșitul acestui capitol.

<Img src="fizica/clasa8/capitolul1/1_6_2_Poza1_FormulaCapacitatiiCalorice.jpg" />



:::note Observaţie

**Sistemul termodinamic** poate reprezenta un calorimetru sau un vas, în care schimbul de căldură este permis doar între corpurile introduse. Ea este înscrisă pe vasul respectiv la fabricația acestuia.

:::


<br></br>



:::tip Experiment

**13.** Calcularea căldurii specifice a unui corp solid.


:::




<Video src="https://www.youtube.com/embed/-CbMuZP8igA" />


**Materiale necesare:** apă rece de la robinet, sită de azbest, stativ, trepied, termometru, calorimetru (vas care izolează termic corpurile din interiorul său de cele din exterior) , cilindru de cupru, pahar Berzelius, spirtieră, cârlig.


:::warning Atenţie

Atenţie când lucrezi cu surse de foc! Fă experimentul numai în prezenţa unui părinte!

:::




**Descrierea experimentului:** 
- Măsoară cu cântarul, masa apei: m<sub>1</sub> = 100g = 0,1kg.
- Măsoară cu termometrul, temperatura apei: t<sub>1</sub> = 30°C .
- Măsoară cu cântarul, masa cilindrului de cupru: m<sub>2</sub> = 78 g = 0,078 kg
- Încălzește apă într-un pahar Berzelius, cu ajutorul spirtierei, trepiedului cu sită.
- În apa caldă, pune cilindrul de cupru și termometrul. Lasă-le câteva minute și apoi citește temperatura: t<sub>2</sub> = 90°C.
- Pune în calorimetru apa rece cântărită.
- Cu cârligul metalic ia corpul din pahar și pune-l rapid în apa din calorimetru.
- Acoperă calorimetrul și agită ușor apa din el.
- Urmărește indicațiile termometrului până când temperatura nu se mai modifică. Aceasta este temperatura de echilibru, notată cu t<sub>e</sub> = 35°C, care reprezintă temperatura finală pentru toate corpurile aflate în contact termic.


:::note Observaţie

_Apa rece va  primi căldură, iar cilindrul de cupru este corpul cald, care cedează căldură._ 

:::


- Neglijăm capacitatea calorică a calorimetrului, pentru simplificarea calculelor.
- **Δt<sub>1</sub> =  t<sub>e</sub> – t<sub>1</sub>** = variația (creșterea) temperaturii apei (scădem temperatura finală din cea inițială).
- **Δt<sub>2</sub> = t<sub>2</sub> – t<sub>e</sub>** = variația (scăderea) temperaturii cilindrului (scădem temperatura inițială din cea finală , astfel încât variația temperaturii să fie tot timpul pozitivă).
- Scriem ecuația calorimetrică : **Q<sub>cedată</sub> = Q<sub>primită</sub>**


Q<sub>primită</sub> = m<sub>1</sub> ∙ c<sub>1</sub> ∙ Δt<sub>1</sub> =  m<sub>1</sub> ∙ c<sub>1</sub> ∙ (t<sub>e</sub> – t<sub>1</sub>) 

Q<sub>cedată</sub> = m<sub>2</sub> ∙ c<sub>2</sub> ∙ Δt<sub>2</sub> = m<sub>2</sub> ∙ c<sub>2</sub> ∙ (t<sub>2</sub> – t<sub>e</sub>)

m<sub>1</sub> ∙ c<sub>1</sub> ∙ (t<sub>e</sub> – t<sub>1</sub>) =  m<sub>2</sub> ∙ c<sub>2</sub> ∙ (t<sub>2</sub> – t<sub>e</sub>)


- Obţinem formula pentru determinarea căldurii specifice a cuprului: 


<Img src="fizica/clasa8/capitolul1/1_6_2_Poza2_FormulaCalduraSpecificaCupru.jpg" />

- Înlocuim în formulă valorile din experimentul nostru:

<Img src="fizica/clasa8/capitolul1/1_6_2_Poza3_FormulaCalduraSpecificaCupruCuValori.jpg" />







**Concluzia experimentului:**

Comparăm cu căldura specifică a cuprului din tabel (385 J/kg∙K) și observîm că valoarea experimentală este destul de departe de valoarea reală. Ca surse de erori am descoperit : citiri neatente ale temperaturilor corpurilor, a durat cam mult timp până am închis capacul calorimetrului, calorimetru nu izolează perfect corpurile din interior față de cele din exterior, am realizat decât o singură determinare, nu am luat în calcul și capacitatea calorimetrului.


:::note Observaţie

În cazul sistemelor neomogene de corpuri, ca în cazul acestui experiment, este necesar să cunoaștem temperaturile inițiale ale corpurilor din sistem, masele lor și căldurile lor specifice. Asfel, vom putea ști evoluția termică a acestui sistem de corpuri. 

:::




:::caution Problemă model

**1.** Într-un calorimetru a cărui capacitate calorică este 80 J/kg, se pune 200g apă la temperatura de 10°C. În apa din calorimetru se introduce un corp de aluminiu care cântărește 100g,  cu temperatura de 100°C. Care este temperatura finală a celor două corpuri ? Se dau căldurile specifice: a apei de 4185 J/kg∙K și a aluminiului 880 J/kg∙K. Capacitatea calorică a calorimetrului este C = 80 J/kg.
  
:::


- Înainte de a scrie datele problemei, se stabilește corpul rece, respectiv cel cald:

Corp 1: apa și calorimetrul : rece   =˃  primește căldură: Q<sub>primită</sub>

Corp 2: aluminiul : cald  		        =˃  cedează căldură: Q<sub>cedată</sub>


- Scriem datele problemei, punând indice 1 la datele despre apă și indice 2, la datele despre aluminiu. Transformăm mărimile din date în SI, cu excepția temperaturii, deoarece diferența dintre două temperaturi în grade Celsius este egală cu diferența temperaturilor în Kelvin.

  - C = 80 J/kg

  - m<sub>1</sub> = 200g = 0,2 kg

  - T<sub>1</sub> = 10°C

  - c<sub>1</sub> = 4185 J/kg∙K

  - m<sub>2</sub> = 100g = 0,1 kg

  - T<sub>2</sub> = 100°C

  - c<sub>2</sub> = 880 J/kg∙K

  - T<sub>e</sub> = ?


- Calculăm căldura primită:

  - Q<sub>primită</sub> = m<sub>1</sub> ∙ c<sub>1</sub> ∙ Δt<sub>1</sub>  + C ∙ Δt<sub>1</sub> = (m<sub>1</sub> ∙ c<sub>1</sub> + C) ∙ (t<sub>e</sub> – t<sub>1</sub>) 
  - Δt<sub>1</sub> = t<sub>e</sub> – t<sub>1</sub>(apa are inițial 10°C, final t<sub>e</sub> care este mai mare decât t<sub>1</sub>)


- Calculăm căldura cedată:

  - Q<sub>cedată</sub> = m<sub>2</sub> ∙ c<sub>2</sub> ∙ Δt<sub>2</sub> =  m<sub>2</sub> ∙ c<sub>2</sub> ∙ (t<sub>2</sub> – t<sub>e</sub>) 
  - Δt<sub>2</sub> =  t<sub>2</sub> – t<sub>e</sub> (aluminiul are inițial 100°C, final t<sub>e</sub> care este mai mic decât t<sub>2</sub>)


- Scriem ecuația calorimetrică : Q<sub>primită</sub> = Q<sub>cedată</sub>

  - m<sub>2</sub> ∙ c<sub>2</sub> ∙ (t<sub>2</sub> – t<sub>e</sub>) =  (m<sub>1</sub> ∙ c<sub>1</sub> + C) ∙ (t<sub>e</sub> – t<sub>1</sub>) 

- Înlocuim datele problemei și facem calculele matematice :	
  - (0,2 ∙ 4185 + 80) ∙ (t<sub>e</sub> – 10) =  0,1 ∙ 880 ∙(100 – t<sub>e</sub>)	
  - (837 + 80) ∙ (t<sub>e</sub> – 10) =  88 ∙(100 – t<sub>e</sub>)
  - 917 ∙ (t<sub>e</sub> – 10) =  88 ∙ (100 – t<sub>e</sub>)
  - 917 ∙ t<sub>e</sub> – 917 ∙ 10 =  88 ∙ 100 – 88 ∙ t<sub>e</sub>
  - 917∙ t<sub>e</sub> + 88 ∙ t<sub>e</sub>  =  88 ∙ 100 + 917∙10
  - 1005 ∙ t<sub>e</sub> = 17970
  - t<sub>e</sub>  = 17970/(1005) = 17,88 °C



:::caution Problemă model

**2.** Corpul 1 este pus în contact termic cu corpul 2.
  
:::



<Img src="fizica/clasa8/capitolul1/1_6_2_Poza4_GraficProblemaModel2.jpg" />


- Care sunt temperaturile inițiale ale celor două corpuri  și care este corpul rece, respectiv cald?

  - #### R: T<sub>1</sub> = 90°C (corpul 1 - cald) și T2 = 25°C (corpul 2 - rece).





- Care este temperatura de echilibru ale celor două corpuri ?

  - #### R: T<sub>e</sub> = 60°C.


- După cât timp ajung corpurile la echilibru termic?  

  - #### R: După 5 min.



<br></br>


## I.7. Stările de agregare ale corpurilor




:::tip Experiment

**14.** Ce este un solid ?

:::




<Video src="https://www.youtube.com/embed/VGMo2xNJB94" />


**Materiale necesare:** vase de diferite forme, corp solid.



**Descrierea experimentului:** 
- Pune corpul în vasele de forme diferite și observă ce se întâmplă cu forma și volumul acestuia.

:::note Observaţie

_**Corpul solid** își păstrează forma și volumul, indiferent de vasul în care l-am introdus._ 

:::


:::important Definiţie

Corpurile solide au formă proprie (bine determinată) și volum propriu.  Nu curg.

:::

<br></br>



:::tip Experiment

**15.** Ce este un lichid ?

:::




<Video src="https://www.youtube.com/embed/lTY78tnOA14" />


**Materiale necesare:** vase de diferite forme și gradate, apă colorată.



**Descrierea experimentului:** 
- Pune un anumit volum de apă într-un vas gradat și măsoară-i volumul.
- Răstoarnă apa într-un alt vas gradat cu o formă diferită și observă ce se întâmplă cu forma și volumul apei în noul vas.


:::note Observaţie

_Apa își păstrează volumul, indiferent de vasul în care am introdus-o, dar își schimbă forma.Cum ar fi să pun într-o oală de 10L, 1L de lapte și oala să se umple cu lapte? Poate numai în lumea poveștilor!_  

:::


:::important Definiţie

**Lichidele** au volum propriu (bine determinat), dar nu au formă proprie (iau forma vasului în care sunt puse). Curg (sunt fluide).

:::

<br></br>



:::tip Experiment

**16.** Ce este un gaz ?

:::




<Video src="https://www.youtube.com/embed/4jCILtKkfpg" />


**Materiale necesare:** două pahare identice, lumânare tip candelă, chibrit, sită de azbest.



**Descrierea experimentului:** 
- Se introduce candela într-un pahar și se aprinde cu chibritul.

:::warning Atenţie

Atenţie când lucrezi cu surse de foc! Fă experimentul numai în prezenţa unui părinte!

:::


- Imediat se acoperă paharul cu sita de azbest pentru a menține fumul rezultat în pahar.
- Se vine cu al doilea pahar , cu gura în jos peste sită și se trage sita, astfel încât fumul să intre și în paharul de deasupra. Observă ce se întâmplă cu forma și volumul fumului în noul vas.



:::note Observaţie

_Fumul (care este gaz) ocupă tot spațiul pus la dispoziție și ia forma noului vas._  

:::


:::important Definiţie

**Gazele** nu au nici formă proprie (iau forma vasului în care sunt puse) și nici volum propriu (ocupă tot volumul pus la dispoziție). Curg (sunt fluide).

:::



<br></br>



:::tip Experiment

**17.** Compresibile sau incompresibile ?	

:::




<Video src="https://www.youtube.com/embed/AyTdPd7Duis" />


**Materiale necesare:** un corp solid, apă, seringi.



**Descrierea experimentului:** 
- Introdu **corpul solid** în seringă, astupă cu un deget capătul seringii și apasă pistonul seringii pentru a micșora volumul solidului. Ai reușit ?



:::note Observaţie

_Nu putem mișca deloc pistonul seringii._  

:::


- Umple seringa cu **apă**, astupă cu un deget capătul seringii și apasă pistonul seringii pentru a micșora volumul apei. Ai reușit ?



:::note Observaţie

_Nu putem mișca deloc pistonul seringii._  

:::



- Trage **aer** în seringă, astupă cu un deget capătul seringii și apasă pistonul seringii pentru a micșora volumul aerului. Ai reușit ?



:::note Observaţie

_Putem mișca mult pistonul seringi, iar dacă îi dăm drumul, revine la poziția inițială. Aerul are și proprietăți elastice_ având drept aplicații obiectele pneumatice (saltele, colaci) și folosirea pneurilor la roți care amortizează șocurile.  

:::


**Concluzia experimentului:**

Numai **gazele** sunt **compresibile** (își pot micșora volumul la o presiune exterioară) , **solidele și lichidele** sunt **incompresibile.** 




#### Cum explicăm proprietățile diferite ale corpurilor în cele trei stări de agregare ?

Aceste proprietăți sunt explicate pe baza structurii interioare a corpurilor și anume forțele intermoleculare (de atracție), respectiv distanțele intermoleculare.







:::important

La **solide** forțele de atracție dintre particule sunt foarte mari și distanțele dintre particule sunt foarte mici. Solidele cristaline au atomii (ionii) așezați ordonat într-o anumită formă, numită rețea cristalină. Ei execută numai mișcări de oscilație în jurul unor poziții fixe, numite nodurile rețelei. Atomii solidului sunt lipiți și de aceea nu se mișcă unii față de alții și se atrag considerabil. Iată de ce solidele au și formă și volum proprii, **sunt incompresibile** (dacă atomii sunt lipiți, nu avem cum să mai micșorăm distanța dintre ei).

:::


:::important

La **lichide** forțele de atracție dintre particule sunt mai mici ca la solide și distanțele dintre particule sunt puțin mai mari ca la solide. Moleculele execută atât mișcări de oscilație , cât și de translație . Moleculele  se mișcă unele față de altele și se atrag puțin. Iată de ce lichidele nu au formă, dar au volum propriu, sunt **incompresibile**.

:::


:::important

La **gaze** forțele de atracție dintre particule sunt foarte mici (neglijabile) și distanțele dintre particule sunt foarte mari . Moleculele execută atât mișcări de rotație , cât și de translație . Moleculele  se mișcă mult unele față de altele (au loc suficient) și nu se atrag. Iată de ce gazele nu au formă, nu au volum propriu și sunt **compresibile**.

:::

<Img src="fizica/clasa8/capitolul1/1_7_0_Poza1_Experiment17_SolideLichideGaze.jpg" />


<br></br>



## I.8. Transformări de stări de agregare.

În următoarea schemă sunt definite toate cele șase fenomene care au loc cu schimbarea stării de agregare:

<Img src="fizica/clasa8/capitolul1/1_8_0_Poza1_SchemaSchimbareStariDeAgregare.jpg" />


Fenomenele care au loc cu schimbarea stării de agregare se studiază pe perechi, fiecare pereche având două fenomene opuse.



### I.8.1. Topirea și solidificarea.

:::important Definiţie

**Topirea** este fenomenul de trecere unei substanțe din stare solidă în stare lichidă, prin încălzire . 

:::


:::important Definiţie

**Solidificarea** este fenomenul invers topirii și constă în trecerea unei substanțe din stare lichidă în stare solidă, prin răcire. 

:::



:::tip Experiment

**18.** Cum se topește gheața ?

:::




<Video src="https://www.youtube.com/embed/grAUzgaA6HI" />


**Materiale necesare:** gheață, pahar transparent și un termometru (poate fi și de cameră).



**Descrierea experimentului:** 
- Pune în pahar gheață de la congelator.
- Introdu termometrul în gheață .
- Agită continuu cu termometru gheața.
- Urmărește indicațiile termometrului în timp, de la apariția primei picături până la topirea completă a gheții.


- Ce observi ?





:::note Observaţie

_Gheața începe să se topească la 0°C. Pe parcursul topirii (de la apariția primei picături până la topirea ultimului cristal), temperatura a rămas la 0°C._  

:::


#### Legile topirii / solificării:

:::important Definiţie

**I.** Fiecare substanță începe să se topească (să se solidifice) la o anumită temperatură, numită **temperatură de topire (notată cu T<sub>t</sub> )**,  care este o constantă de material (o luăm din tabel). 

**Temperatura de topire** a unei substanțe coincide cu **temperatura de solidificare** (T<sub>s</sub>).
   
**T<sub>t</sub> = T<sub>s</sub> = constantă de material**
 

:::


#### Observații la legea I a topirii / solidificării:

:::note Observaţie

**1.** Temperaturile de topire ale substanțelor din tabelul cu constante de material sunt pentru _presiuni normale_. Pentru marea majoritatea substanțelor, la creșterea presiunii, crește și temperatura de topire.  

:::


La unele substanțe (apa, fonta, bismutul), _temperatura de topire scade la creșterea presiunii_. _Așa explicăm alunecarea frumoasă a patinatorilor pe gheață._

Presiunea mare exercitată de lamele ascuțite ale patinelor și pe care se distribuie greutatea patinatorilor, face ca gheața să se topească. Apa de sub lame facilitează alunecarea patinelor. 


<Img src="fizica/clasa8/capitolul1/1_8_1_Poza1_Observatia1LaLegea1ATopirii.jpg" />







:::note Observaţie

**2.** Există anumite substanțe numite amorfe (care nu au structură cristalină- exemple: ceara, sticla, smoala, cauciucuri, mase plastice), care nu au un punct fix de topire, ele topindu-se într-un anumit interval de temperatură. 

:::


:::note Observaţie

**3.** În timpul topirii (respectiv a solidificării) volumul substanței se modifica astfel: majoritatea substanțelor își măresc volumul la topire și și-l micșorează la solidificare. Excepții avem la apa, fonta și bismutul, care își măresc volumul la solidificarere (aceasta este anomalia apei).  

:::



#### Legile topirii / solificării:

:::important Definiţie

**II.** **Pe parcursul topirii unei substanțe** (de la apariția primei picături până la topirea ultimului cristal), temperatura de topire rămâne constantă, dacă presiunea ramâne constantă. 

:::





 


:::tip Experiment

**19.** Anomalia apei.

:::




<Video src="https://www.youtube.com/embed/mZyILFmP0UI" />


**Materiale necesare:** o sticlă , apă de la robinet, congelator.



**Descrierea experimentului:** 
- Umple o sticlă cu apă.
- Introdu sticla la congelator, până îngheață toată apa.


- Ce observi ?


:::note Observaţie

_Apa înghețată a dat pe dinafară._  

:::


**Concluzia experimentului:**

Apa, la înghețare (solidificare), și-a mărit volumul (anomalia apei). 



### I.8.2. Vaporizarea și condensarea.
 
:::important Definiţie

**Vaporizarea** este fenomenul de trecere a unei substanțe din stare lichidă în stare  gazoasă (vapori), prin încălzire. 

:::


:::important Definiţie

**Condensarea** este fenomenul de trecere a unei substanțe din stare gazoasă în stare lichidă, prin răcire. Este fenomenul invers al vaporizării. 

:::


#### Vaporizarea poate avea loc în două moduri :
- **Evaporarea** este vaporizarea care are loc doar la suprafața lichidului.
- **Fierberea** este vaporizarea care are loc în toată masa lichidului și începe odată cu apariția primului clocot. 





:::tip Experiment

**20.** Cum putem grăbi evaporarea ?

:::




<Video src="https://www.youtube.com/embed/Am-VxpZ9BTg" />


**Materiale necesare:** apă, alcool (spirt), acetonă, 3 sticle de ceas, pahar Berzelius, eprubetă, pipetă, trepied cu sită de azbest, spirtieră.

:::warning Atenţie

Atenţie când lucrezi cu surse de foc! Alcoolul și acetona sunt substanțe inflamabile și stai departe de sursele de foc, când lucrezi cu ele! Fă experimentul numai în prezenţa unui părinte!

:::




**Descrierea experimentului (Partea1):** 
- Toarnă în fiecare sticlă de ceas, cu ajutorul pipetei, câte o picătură din cele trei lichide și urmărește ordinea în care cele trei lichide “dispar” din sticlele de ceas.

- Ce observi ?





:::note Observaţie (Partea1) 

_Unele lichide se evaporă repede (acetona, alcoolul), altele se evaporă mai încet(apa)._  

:::



**Concluzia experimentului (Partea1):**

Viteza de evaporare depinde de natura lichidelor.



**Descrierea experimentului (Partea2):** 
- Pune în cele două vase, care au gura diferită (eprubetă și sticlă de ceas), câte o picătură de alcool.
- Observă ordine evaporării alcoolului din cele două vase .


- Ce observi ?





:::note Observaţie (Partea2)

_Alcoolul din sticla de ceas se evaporă foarte repede, iar cel din eprubetă se evaporă mai greu._ 

:::



**Concluzia experimentului (Partea2):**

Viteza de evaporare pentru acelaşi lichid este cu atât mai mare, cu cât suprafaţa de evaporare (gura vasului) este mai mare.





**Descrierea experimentului (Partea3):** 
- Pune în cele două sticle de ceas câte o picătură de alcool.
- Dă deoparte o sticlă de ceas şi flutură cu un carton  deasupra celeilalte sticle de ceas. Observă ordinea evaporării alcoolului din cele două vase.


- Ce observi ?





:::note Observaţie (Partea3)

_Primul care se evaporă este alcoolul zvântat, apoi alcoolul care s-a lăsat liber._ 

:::



**Concluzia experimentului (Partea3):**

Prin zvântare sunt înlăturați vaporii de lichid de deasupra lichidului şi, astfel, crește viteza de evaporare.




**Descrierea experimentului (Partea4):** 
- Pune pe două sticle de ceas câte o picătură de apă .
- Dă deoparte o sticlă de ceas şi aşează cealaltă sticlă de ceas pe sita de azbest și trepied, încălzind-o în flacăra unei spirtiere . Observă ordinea evaporării apei din cele două vase.


- Ce observi ?





:::note Observaţie (Partea4)

_Cel mai repede se evaporă apa încălzită._ 

:::



**Concluzia experimentului (Partea4):**

Cu cât temperatura unui lichid este mai mare, cu atât el se evaporă mai repede.



:::important

#### Factorii ce influențează viteza de evaporare  a unui lichid sunt:

- **Natura substanței**: unele substanțe (acetona, eterul, benzina, alcoolul etc.), numite lichide volatile se evaporă foarte repede, altele se evaporă mai încet (apa, uleiul). 
- **Gura vasului (suprafața de evaporare)**: cu cât este mai mare, evaporarea are loc mai repede.
- **Zvântarea (suflarea)**  grăbește evaporarea, prin înlăturarea vaporilor de deasupra lichidului.
- **Temperatura** cu cât este mai mare, cu atât evaporarea are loc mai repede.
 

:::




<br></br>


:::tip Experiment

**21.** Anestezia locală.

:::




<Video src="https://www.youtube.com/embed/TElVhr1s_x8" />


**Materiale necesare:** un termometru, vată sau pansament, alcool.





**Descrierea experimentului:** 
- Citește temperatura aerului din cameră cu ajutorul termometrului.
- Înfăşoară cu vată (sau pansament) rezervorul termometrului şi picură alcool pe acesta.
- Urmărește indicaţiile termometrului până când vata cu alcool se usucă şi citește temperatura indicată de termometru.

- Ce observi ?





:::note Observaţie

_Temperatura termometrului a scăzut._  

:::



**Concluzia experimentului:**

Când un lichid se evaporă, el absoarbe căldură din mediul înconjurător (termometru).



:::caution Aplicaţii în viaţa cotidiană

Faptul că evaporarea necesită consum de căldură, adică evaporarea este însoţită de o scădere de temperatură, îşi găseşte o serie de aplicaţii practice : 
- stropitul străzilor vara, pentru a se produce o atmosferă mai răcoroasă; 
- anestezia locală foloseşte, de asemenea, răcirea prin evaporare – prin răcire nervii locali amorţesc, nu mai transmit senzațiile dureroase la creier şi bolnavul nu mai simte durerea.
- în agricultură, un mijloc pentru reducerea evaporării apei din sol este aratul.

  
:::


:::caution Aplicaţii în viaţa cotidiană

**1.** De ce ne răcorește ventilatorul? Elicea ventilatorului îndepărtează vaporii de apă din jurul corpului nostru, crescând astfel viteza de evaporare a transpirației noastre, care absorbe căldură la evaporare și ne dă senzația de răcorire.
  
:::


:::caution Aplicaţii în viaţa cotidiană

**2.** De ce când ieșim din apă, avem senzație de frig?  Când ieșim din apă, are loc evaporarea apei care absorbe căldură de pe corpul nostru și determină scăderea temperaturii corpului.
  
:::


:::caution Aplicaţii în viaţa cotidiană

**3.** Principiul anesteziei locale : pe o zonă a corpului se aplică un lichid volatil (ex lidocaină) . La evaporare absoarbe căldură, zona se răcește și nervii locali nu mai transmit durerea la creier.
  
:::



:::caution Aplicaţii în viaţa cotidiană

**4.** Când suportăm mai bine canicula verii, când aerul este uscat sau umed?  Omul suportă mai ușor canicula când aerul este uscat (nu este saturat cu vapori de apă) întrucât transpirația de pe noi se poate evapora mai ușor, absoarbe căldură la evaporare și ne răcorește.
  
:::


<br></br>


:::tip Experiment

**22.** Cum fierbe apa ?

:::




<Video src="https://www.youtube.com/embed/TkkeEBrJzmM" />


**Materiale necesare:** pahar Erlenmeyer cu apă distilată, spirtieră, trepied, sită de azbest, dop cu termometru, cronometru.

:::warning Atenţie

Atenţie când lucrezi cu surse de foc!  Fă experimentul numai în prezenţa unui părinte!

:::




**Descrierea experimentului:** 
- Pune paharul cu apă pe sită și trepied.
- Măsoară temperatura inițială a apei.
- Aprinde spirtiera și pornește cronometrul la începerea încălzirii apei.
- Măsoară timpul la fiecare creștere a temperaturii apei cu 10°C și trece datele în următorul tabel: 



<Img src="fizica/clasa8/capitolul1/1_8_2_Poza1_Experimentul22_Tabel.jpg" />


- Ce observi ?

:::note Observaţie 

_Apa începe să fiarbă la 100°C. Pe parcursul fierberii, temperatura apei rămâne la 100°C, chiar dacă continuăm încălzirea._  

:::

- Reprezintă graficul dependenței temperaturii în funcție de timp.


<Img src="fizica/clasa8/capitolul1/1_8_2_Poza2_Experimentul22_Grafic.jpg" />

- Fenomenele corespunzătoare fiecărui segment sunt :

  - AB, BC, CD  reprezintă evaporarea apei 
  - DE reprezintă fierberea apei


#### Legile fierberii:

:::important Definiţie

**I.** Fiecare lichid începe să fiarbă la o anumită temperatură numită temperatură de fierbere, T<sub>f</sub>  care este o constantă de material (tabel).

:::


:::note Observaţie 

Observație: Temperaturile de fierbere din tabelul cu constantele de material sunt pentru presiuni normale. La creșterea presiunii, temperatura de fierbere crește. Astfel, dacă fierbem apa în vase ermetic închise, ea nu va mai fierbe la 100°C, ci la 120-140°C. Pe această proprietate se bazează fierberea rapidă a legumelor tari în **oalele sub presiune** (oale minune) și sterilizarea instrumentelor medicale în **autoclave**.  

:::

**Oala sub presiune**

<Img src="fizica/clasa8/capitolul1/1_8_2_Poza3_Experimentul22_OalaSubPresiune.jpg" />


**Autoclava**

<Img src="fizica/clasa8/capitolul1/1_8_2_Poza4_Experimentul22_Autoclava.jpg" />








#### Legile fierberii:

:::important Definiţie

**II.** Pe parcursul fieberii unui lichid (de la primul clocot până la vaporizarea completă) **temperatura de fierbere este constantă, la aceeași presiune.**

:::





<br></br>


:::tip Experiment

**23.** Poate apa să fiarbă la temperaturi mai mari de 100°C ?

:::




<Video src="https://www.youtube.com/embed/gRz8ss6N3EY" />


**Materiale necesare:** pahar Erlenmeyar cu apă distilată, spirtieră, trepied, sită de azbest , dop cu termometru și tub, dop pentru tub.


:::warning Atenţie

Atenţie când lucrezi cu surse de foc!  Atenție fierbere apei la presiuni mari este periculoasă! Fă experimentul numai în prezenţa unui părinte!

:::


**Descrierea experimentului:** 
- Pune paharul cu apă pe sită și trepied și încălzește-l la spirtieră .
- Pune dopul la gura tubuluilui, gâtuind ieșirea vaporilor din vas pentru a mări presiunea la suprafața apei.
- Observă la ce temperatură fierbe apa.

- Ce observi ?





:::note Observaţie

_Apa fierbe la o temperatură mai mare decât temperatura ei de fierbere (103°C)._  

:::



**Concluzia experimentului:**

La creșterea presiunii, crește și temperatura de fierbere a apei.





<br></br>


:::tip Experiment

**24.** Poate apa să fiarbă la 60°C ?

:::




<Video src="https://www.youtube.com/embed/qjA90lYwJGM" />


**Materiale necesare:** apă caldă la 60°C, seringă cu tub, termometru.





**Descrierea experimentului:** 
- Trage apa caldă (la 60°C) în seringă.
- Întoarce seringa cu tubul în sus și elimină aerul din seringă și tub.
- Închide tubul prin îndoirea lui.
- Trage pistonul seringii în jos pentru a micșora presiunea deasupra apei.
- Observă ce se întâmplă cu apa din seringă.

- Ce observi ?





:::note Observaţie

_Apa fierbe la 60°C._  

:::



**Concluzia experimentului:**

La scăderea presiunii, scade și temperatura de fierbere a apei.

Pe vârful Everest (8848 m) apa fierbe la 69 °C. În vid (presiune atmosferică zero), apa poate fierbe la 0°C.





<br></br>


:::tip Experiment

**25.** Apa de nicăieri.

:::




<Video src="https://www.youtube.com/embed/rMa5gtzNxXA" />


**Materiale necesare:** pahar, congelator.





**Descrierea experimentului:** 
- Ia un pahar curat și uscat și pune-l la congelator, timp de 10-15 minute.
- Scoate paharul din congelator. 

- Ce observi pe pereții săi  după câteva minute?





:::note Observaţie

_Pe pereții paharului sunt picături de apă._  

:::



**Concluzia experimentului:**

Apa apărută de nicăieri s-a format prin condensarea vaporilor de apă din cameră, care venind în contact cu pereții reci ai paharului, se răcesc și se transformă în picături mici de apă.



### I.8.2. Sublimarea și desublimarea.


:::important Definiţie

**Sublimarea** este fenomenul de transformare a unei substanțe din stare solidă direct în stare gazoasă, prin încălzire.

:::


:::important Definiţie

**Desublimarea** este fenomenul invers al sublimării, de transformare a unei substanțe din stare gazoasă (de vapori) direct în stare solidă, prin răcire.

:::


:::note Observaţie

Substanțe ca naftalina, camforul, acidul benzoic, iodul și altele au proprietatea de a trece din stare solidă direct în stare de vapori. Și tungstenul din filamentul becului sublimează lent ducând la subțierea filamentului și în final la arderea lui.  

:::




:::tip Experiment

**26.** Cum poți obţine naftalină sub formă de ace.

:::




<Video src="https://www.youtube.com/embed/8ddum7B8vhQ" />


**Materiale necesare:** naftalină (de la magazinul de chimicale), apă fiartă, un borcan de 800g, pahar Erlenmeyer cu dop prevăzut cu un tub și termometru, vas cu apă fiartă.


:::warning Atenţie

Atenție să nu te arzi cu apa fiartă!  Atenție, naftalina este inflamabilă și trebuie încălzită pe baie de apă fiartă! Naftalina este toxică, deci nu o atinge, nu o gusta și nu inspira vaporii săi! Fă experimentul numai în prezenţa unui părinte!

:::


**Descrierea experimentului:** 
- Pune naftalina în pahar, într-un strat de un deget și închide-o cu dopul.
- Pune apa într-o cratiță, astfel încât nivelul ei să depășească cu puțin naftalina din pahar (strat de două degete) și fierbe apa. 
- Introdu sticla cu naftalină în baia de apă fiartă și urmărește pereții paharului.

- Ce observi ?





:::note Observaţie

_În scurt timp apar cristale de naftalină sub formă de ace, pe pereții sticlei._  

:::



**Concluzia experimentului:**

Naftalina, prin încălzire, a sublimat și s-a transformat în vapori de naftalină. Vaporii de naftalină , dând de pereții mai reci ai sticlei, a desublimat și s-a transformat în stare solidă, sub formă de cristale aciculare.





<br></br>
<br></br>




## I.9. Călduri latente.


Trecerea substanței dintr-o stare de agregare în alta se face cu absorbție sau cedare de căldură.


:::important Definiţie

Căldura absorbită sau cedată de o substanță pe parcursul unui fenomen cu schimbarea stării de agregare, care determină numai variația energiei potențiale a moleculelor se numește **căldură latentă**.

:::

Ca să înțelegem noțiunea de căldură latentă, trebuie să vedem ce se întâmplă în interiorul substanței, care se transformă dintr-o stare de agregare în alta. Am ales topirea.


#### Explicația topirii unei substanțe: 

În stare solidă particulele au energie potențială  minimă și distanțe intermoleculare foarte mici. Topirea se produce la temperatură constantă și prin urmare, energia cinetică este constantă (energia cinetică –de mișcare a particulelor –este funcție de temperatură).  Atunci ce face solidul cu căldura absorbită, dacă temperatura lui nu se modifică? Ei bine, căldura absorbită duce numai la creșterea energiei potențiale a moleculelor, care va conduce la creșterea distanțelor intermoleculare și trecerea solidului în lichid.

**Q<sub>latentă</sub> = m • ʌ**

Q<sub>latentă</sub> = căldura latentă, adică căldura absorbită (cedată) de o substanță pe parcursul schimbării stării de agregare (în Joule = J )

m = masa substanței (în kg) 

ʌ = căldura latentă specifică (constantă de material și o luăm din tabel).  Se măsoară în J / kg. Se notează cu litera grecească lambda (ʌ) .



:::note Observaţii

**a)** Căldurile latente specifice sunt  de două feluri: de topire  = ʌ<sub>t</sub>  și de vaporizare (fierbere) = ʌ<sub>v</sub>.

**b)** Pentru aceeași substanță: 

**ʌ<sub>t</sub>  = ʌ<sub>s</sub>**  și  

**ʌ<sub>v</sub>  = ʌ<sub>c</sub>**  dar,
  
**ʌ<sub>t</sub>  ≠ ʌ<sub>v</sub>**.
  

:::


#### De  exemplu pentru apă: 
  - avem căldura latentă specifică de topire : ʌ<sub>t</sub> =334.000 J/kg 
  - avem căldura latentă specifică de vaporizare : ʌ<sub>v</sub> = 2.260.000 J/kg



:::caution Problemă model

**1.** Ce căldură absoarbe 100g de gheață de la temperatura de (-20)°C până la vaporizarea completă? Se dau : c<sub>g</sub> = 2090 J/kg∙K, c<sub>a</sub> = 4200 J/kg∙K, ʌ<sub>t</sub> =334.000 J/kg , ʌ<sub>v</sub> = 2.260.000 J/kg, T<sub>t</sub> = 0°C și T<sub>f</sub> = 100°C.

  
:::



- Scriem datele problemei: m = 100g = 0,1kg

  - T<sub>1</sub> = -20°C

  - T<sub>t</sub> = 0°C

  - T<sub>f</sub> = 100°C

  - c<sub>g</sub> = 2090 J/kg∙K

  - c<sub>a</sub> = 4185 J/kg∙K

  - ʌ<sub>t</sub> = 334.000 J/kg

  - ʌ<sub>v</sub> = 2.260.000 J/kg


- Scriem fenomenele suferite de gheață și aplicăm formulele corespunzătoare pentru căldura absorbită, în fiecare caz:

**1.** Încălzirea gheții de la (-20)°C până la 0°C: 

Q<sub>1</sub> = m ∙ c<sub>g</sub> ∙ ΔT = 0,1 ∙ 2090 ∙ [0 - (-20)] = 0,1 ∙ 2090 ∙ 20 = 4180 J

**2.** Topirea gheții  la T = ct. = 0°C: fiind fenomen cu schimbare de stare de agregare aplicăm formula căldurii latente:

Q<sub>2</sub> = Q<sub>latentă topire</sub> = m • ʌ<sub>t</sub> = 0,1 ∙ 334.000 = 33.400 J

**3.** Încălzirea apei de la 0°C până la 100°C: 

Q<sub>3</sub> = m ∙ c<sub>a</sub> ∙ ΔT = 0,1 ∙ 4185 ∙ (100 - 0) = 0,1 ∙ 4185 ∙ 100 = 41.850 J

**4.** Fierberea (vaporizarea) apei  la T = ct. = 100°C: fiind fenomen cu schimbare de stare de agregare aplicăm formula căldurii latente:

Q<sub>4</sub> = Q<sub>latentă vaporizare</sub> = m • ʌ<sub>v</sub> = 0,1 ∙ 2.260.000 = 226.000 J

- Adunăm toate căldurile absorbite de gheață până la vaporizarea completă :

Q<sub>1</sub> + Q<sub>2</sub> + Q<sub>3</sub> + Q<sub>4</sub> = 4180 + 33.400 + 41.850 + 226.000 = 305.430 J



 
## I.10. Călduri latente.


:::important Definiţie

**Combustibilii** sunt substanțe care degajă căldură, prin arderea lor.

:::


#### A. Clasificarea combustibililor după starea lor de agregare:

- **combustibili solizi**: cărbuni (huilă, antracit, lignit, turbă,etc.), lemn.
- **combustibili lichizi**: petrol (țiței), benzină, motorină, kerosen, alcool.
- **combustibili gazoși**: hidrogen, gaz metan, gaz etan, gaz propan, gaz butan.


#### B. Clasificarea combustibililor după provenienţă:

- **combustibili naturali**: țiței, cărbuni, lemn, gaz metan (gaz natural).
- **combustibili artificiali**: benzină, motorină, kerosen, alcool, propan, butan.





:::tip Experiment

**27.** Depinde căldura cedată de un combustibil de masa lui?

:::




<Video src="https://www.youtube.com/embed/_Acr9KYMuTs" />


**Materiale necesare:** pahar Erlenmeyer, apă rece de la robinet, spirtieră, sită de azbest, trepied, termometru, alcool.


:::warning Atenţie

Atenție când lucrezi cu surse de foc! Fă experimentul numai în prezenţa unui părinte!

:::


**Descrierea experimentului:** 
- Pune într-un pahar 100g de apă și introdu în apă un termometru și măsoară temperatura inițială T<sub>1</sub> = 30°C.
- Pune în spirtieră alcool și determină-i masa, m<sub>1</sub> = 136,1g.
- Încălzește la flacăra acestei spirtiere, apa prin intermediul sitei de azbest de pe trepied, până se încălzește cu 10°C, adică până la 40°C. Stinge spirtiera.
- Măsoară masa spirtierei după ce ai încălzit apa cu 10°C :  m<sub>2</sub> = 134,9g.
- Calculează cantitatea de alcool arsă: m<sub>I</sub> = m<sub>2</sub> – m<sub>1</sub> = 1,2 g alcool.
- Pune într-un pahar 100g de apă și introdu în apă un termometru și măsoară temperatura inițială T<sub>1</sub> = 31°C.
- Pune în spirtieră alcool și determină-i masa, m<sub>1</sub> = 136,1g.
- Încălzește la flacăra acestei spirtiere, apa prin intermediul sitei de azbest de pe trepied, până se încălzește cu 20°C, adică până la 51°C. Stinge spirtiera.
- Măsoară masa spirtierei după ce ai încălzit apa cu 20°C : m<sub>2</sub> = 134,1g.
- Calculează cantitatea de alcool arsă : m<sub>II</sub> = m<sub>2</sub> – m<sub>1</sub> = 2 g alcool.
- Depinde căldura absorbită de apă de cantitatea de combustibil folosită ?

- Ce observi ?






:::note Observaţie

_2 g de alcool încălzește mai mult apa decât 1,2 g de alcool._  

:::



**Concluzia experimentului:**

Căldura cedată de un combustibil, prin arderea sa, este direct proporțională cu  masa combustibilului:  Q ~ m.



<br></br>




:::tip Experiment

**28.** Depinde căldura degajată de un combustibil de felul acestuia?

:::




<Video src="https://www.youtube.com/embed/cg90_0RKHds" />


**Materiale necesare:** pahar Erlenmeyer, apă rece de la robinet, spirtieră, sită de azbest, trepied, termometru, alcool, cronometru, aragaz


:::warning Atenţie

Atenție când lucrezi cu surse de foc! Fă experimentul numai în prezenţa unui părinte!

:::


**Descrierea experimentului:** 
- Măsoară cu cronometrul timpul în care încălzești 100 g de apă cu 20°C cu ajutorul spirtierei umplută cu alcool: t<sub>1</sub> = 2min 28,54s.
- Măsoară cu cronometrul timpul în care încălzești 100 g de apă cu 20°C cu ajutorul gazului metan de la aragaz: t<sub>2</sub> = 1min 1,72s
- Depinde căldura absorbită de apă de felul combustibilului folosit ?

- Ce observi ?






:::note Observaţie

_Gazul metan  încălzește mai repede apa decât spirtul._  

:::



**Concluzia experimentului:**

Căldura cedată de un combustibil, prin arderea sa, este direct proporțională cu  felul combustibilului.


Fiecare combustibil este caracterizat de o constantă de material, numită putere calorică (notată cu q), pe care o luăm din tabelul următor.


<Img src="fizica/clasa8/capitolul1/1_10_Poza1_TabelCuPuteriCalorice.jpg" />



:::important

**Căldura degajată de un combustibil prin ardere** depinde de masa combustibilului ( m ) și de puterea calorică a combustibilului ( q) și are următoarea formulă :
Q = m ∙ q
m = masa (cantitatea) de combustibil ars (kg)
q = puterea calorică a combustibilului (kJ/kg).


:::



:::caution Problemă model

**1.** Determină puterea calorică a alcoolului, folosind datele experimentului nr.27. Consideră , că toată căldura degajată de alcool a fost folosită pentru a încălzi apa (neglijează pierderile de căldură cu mediul înconjurător).
  
:::


- **Prima determinare:**

  - Q<sub>1</sub> = m<sub>1</sub> ∙ q = m ∙ c ∙ ΔT<sub>1</sub>

  - m<sub>1</sub> = 1,2 g = 0,0012kg alcool

  - m = 100 g = 0,1g apă

  - c = 4185 J/kg∙K

  - ΔT<sub>1</sub> = 10°C

  - q<sub>1</sub> = ?
    


<Img src="fizica/clasa8/capitolul1/1_10_Poza2_Ecuatia1ProblemaExperimentala1.jpg" /> 



- **A doua determinare:**

  - Q<sub>2</sub> = m<sub>2</sub> ∙ q = m ∙  c ∙ ΔT<sub>2</sub>

  - m<sub>2</sub> = 2 g = 0,002 kg alcool

  - m = 100 g = 0,1g apă

  - c = 4185 J/kg∙K

  - ΔT<sub>2</sub> = 20°C

  - q<sub>2</sub> = ?

  
<Img src="fizica/clasa8/capitolul1/1_10_Poza3_Ecuatia2ProblemaExperimentala1.jpg" />

 
Compar valoarea obținută experimental cu puterea calorică a alcoolului din tabel 23855 KJ/kg și observ că valoarea mea depășește valoarea din tabel (datorită erorilor de măsură).




:::caution Problemă model

**2.** Ce cantitate de motorină a fost consumată de un motor Diesel cu randamentul de 40%, dacă lucrul mecanic efectuat a fost de 8.500.000 J ?
  
:::


- Scriem datele problemei și le transformăm în S.I.:
 
m = ?

q = 42.000 KJ/kg = 42.000.000 J/kg (din tabel)

L = 8.500.000 J

η = 40 % =  40/100

- Scriem formula randamentului  și a căldurii degajată de combustibil :

<Img src="fizica/clasa8/capitolul1/1_10_Poza4_Ecuatia1ProblemaExperimentala2.jpg" />


<br></br>



## I.11. Tabel cu constante fizice (de material).




<Img src="fizica/clasa8/capitolul1/1_11_Poza1_TabelCuConstanteDeMaterial.jpg" />


