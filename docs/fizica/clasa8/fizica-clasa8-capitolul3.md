---
id: fizica-clasa8-capitolul3
title: III. FENOMENE OPTICE
sidebar_label: III.Fenomene optice
tags: fizica clasa8 invatare usoara capitolul3 fenomene optice
---

import Img from '@site/src/components/Img'
import Video from '@site/src/components/Video'



## III.1. Introducere în optică

### III.1.1. Surse de lumină. Corpuri luminate.

OPTICA studiază lumina și fenomenele suferite de lumină.


:::important Definiţie

**Sursele de lumină** sunt corpurile care _produc_ şi răspândesc lumină. 

:::

#### _Clasificarea surselor de lumină:_

a)	Surse de lumină naturale : Soarele , stelele, fulgerul și trăsnetul, licuricii, vulcanii activi
 
b)	Surse de lumină artificiale (produse de om): becul , tubul fluorescent (neonul), flacăra, laserul , etc.



:::important Definiţie

**Corpurile luminate** sunt corpurile care primesc lumina de la sursele de lumină şi împrăştie în jurul lor o parte din lumina primită.

:::



#### _Clasificarea corpurilor luminate:_


1)	_Corpuri transparente_ sunt corpurile care lasă să treacă toată lumina prin ele și putem vedea clar prin ele. 

#### Exemple:

- aerul;

- sticla;

- apa.

2)	_Corpuri translucide_ sunt corpurile care lasă să treacă parțial lumina prin ele și vedem neclar prin ele. 

#### Exemple:

- sticla mată (cea cu diferite modele, cum este cea de la geamul de baie);

- apa cu puțin lapte sau praf de cretă, ceața, fumul, hârtia îmbibată cu ulei;

- hârtia de copt;

- hârtia de calc etc .

3)	_Corpurile opace (mate)_ sunt corpurile care nu lasă să treacă  lumina prin ele și nu putem vedea  prin ele. 

#### Exemple (marea majoritatea corpurilor din natură sunt opace):

- corpul omenesc;

- planetele;

- toate metalele;

- lemnul;

- cauciucul;

- porțelanul;

- cartonul;

- hârtia, etc


:::caution Să observăm:

Privește imaginile următoare și scrie în dreptul fiecăreia ce fel de sursă este (naturală/artificială).


1) ........................

<Img src="fizica/clasa8/capitolul3/3_1_1_Poza1_Fulgerul.jpg" />


2) ........................

<Img src="fizica/clasa8/capitolul3/3_1_1_Poza2_Rasarit.jpg" />


3) ........................

<Img src="fizica/clasa8/capitolul3/3_1_1_Poza3_Lumanare.jpg" />


4) ........................

<Img src="fizica/clasa8/capitolul3/3_1_1_Poza4_Bec.jpg" />

5) ........................

<Img src="fizica/clasa8/capitolul3/3_1_1_Poza5_Lasere.jpg" />


6) ........................

<Img src="fizica/clasa8/capitolul3/3_1_1_Poza6_Vulcan.jpg" />


7) ........................

<Img src="fizica/clasa8/capitolul3/3_1_1_Poza7_Neon.jpg" />



:::


<br></br>



:::caution Să observăm:

Privește imaginile următoare și scrie în dreptul fiecăreia felul corpului (transparent/translucid/opac)

8) ........................

<Img src="fizica/clasa8/capitolul3/3_1_1_Poza8_Ochelari.jpg" />


9) ........................

<Img src="fizica/clasa8/capitolul3/3_1_1_Poza9_SticlaMata.jpg" />


10) ........................

<Img src="fizica/clasa8/capitolul3/3_1_1_Poza10_Acvariu.jpg" />


11) ........................

<Img src="fizica/clasa8/capitolul3/3_1_1_Poza11_GlobSticla.jpg" />


12) ........................

<Img src="fizica/clasa8/capitolul3/3_1_1_Poza12_Luna.jpg" />


13) ........................

<Img src="fizica/clasa8/capitolul3/3_1_1_Poza13_LocomotivaCuAbur.jpg" />

14) ........................

<Img src="fizica/clasa8/capitolul3/3_1_1_Poza14_CopacInCeata.jpg" />


:::




### III.1.2. Propagarea luminii. Dispersia luminii. Culoarea corpurilor.


:::tip Experiment

**1.** Lumina albă și curcubeul

:::


<Video src="https://www.youtube.com/embed/Jq_hHHA5VfE" />


**Materiale necesare:** prismă optică ( CD sau DVD ), lumină solară ( bec cu incandescență )



**Modul de lucru:** 

- Așază prisma optică în dreptul razelor de lumină și rotește prisma până apare un curcubeu.


:::note Observație

Lumina provenită de la Soare ( bec ) este albă, iar când iese din prismă este colorată în culorile curcubeului.

:::


**Concluzia experimentului:** 

Lumina albă este descompusă de prismă în cele șapte lumini ale curcubeului.

Dacă privești suprafața unui CD, se observă culorile curcubeului.


:::important Definiție

Fenomenul de descompunere a luminii albe în spectrul culorilor componente, ale curcubeului, se numește **dispersia luminii.**


:::


Descompunerea luminii albe se poate observa și pe suprafața baloanelor de săpun. 

<Video src="https://www.youtube.com/embed/8wCI7AnN3U0" />




#### Culorile curcubeului se rețin ușor cu acronimul:
<Img src="fizica/clasa8/capitolul3/3_1_2_Poza1_Text_ROGVAIV.jpg" />



:::note Observație


**Curcubeul este un arc multicolor care apare pe cer datorită dispersiei luminii Soarelui pe picăturile de apă din aer.**

Pentru a se forma curcubeul trebuie să apară Soarele după ploaie și Soarele să fie aproape de linia orizontului (după răsărit sau înainte de apus).

<Img src="fizica/clasa8/capitolul3/3_1_2_Poza2_PozaCurcubeu.jpg" />


:::


<br></br>



:::tip Experiment

**2.** Un curcubeu la tine în grădină

:::


<Video src="https://www.youtube.com/embed/tUUrx-hR_ks" />


**Materiale necesare:** pulverizator cu apă ( furtun cu apă), lumină solară 



**Modul de lucru:** 

- Într-o după-amiază însorită, înainte de apus, așază-te cu spatele la Soare și pulverizează în aer picături fine de apă, până apare un curcubeu.


:::note Observație

Lumina provenită de la Soare ( bec ) este albă, iar când iese din prismă este colorată în culorile curcubeului.

:::


<br></br>



:::tip Experiment

**3.** Compunerea culorilor curcubeului în lumină albă

:::


<Video src="https://www.youtube.com/embed/4EK34HKNCWc" />


**Materiale necesare:** titirez ( motoraș electric cu baterie), hârtie albă, compas, raportor, creioane colorate. 



**Modul de lucru:** 

- Desenează un cerc pe foaia albă.

- Împarte discul în şapte sectoare, fiecare având unghiul la centru de 51º (360 º : 7 ~ 51º).

- Colorează cele şapte sectoare în culorile curcubeului. Pentru culoarea indigo, dă mai întâi cu creionul albastru  şi apoi, cu creionul negru.

- Așază discul colorat pe titirez și învârte titirezul (dacă ai un motoraş, poţi pune discul colorat pe axul motoraşului şi să alimentezi  motoraşul la o baterie).


:::note Observație

Când discul colorat în culorile curcubeului se învârte, ochiul nostru vede discul alb. 

:::


**Concluzia experimentului:** 

Cele şapte culori ale curcubeului , prin compunere, dau lumina albă.



Corpurile din natură au diferite culori, în funcție de ce culori absorb ele din spectrul culorilor curcubeului (ROGVAIV).


:::important

Corpurile opace absorb toate culorile din ROGVAIV , cu excepțiaculorii lor, pe care o reflectă în toate direcțiile.

De exemplu, un corp opac albastru, absorbe toate culorile ROGVAIV și împrăștie în jur numai culoarea albastră.


<Img src="fizica/clasa8/capitolul3/3_1_2_Poza3_CorpOpacAlbastru.jpg" />


Corpurile negre absorb toate culorile și nu reflectă nicio culoare.

<Img src="fizica/clasa8/capitolul3/3_1_2_Poza4_CorpOpacNegru.jpg" />


Corpurile albe nu absorb nicio culoare și reflectă toate cele șapte culori ale curcubeului.

<Img src="fizica/clasa8/capitolul3/3_1_2_Poza5_CorpOpacAlb.jpg" />


Corpurile transparente colorate lasă să treacă prin ele doar culoarea lor și absorb toate celelalte culori din ROGVAIV.	



:::



:::caution Aplicații

Filtrele colorate sunt folosite la:


1. Reflectoarele din teatru

<Img src="fizica/clasa8/capitolul3/3_1_2_Poza6_ReflectorTeatru.jpg" />


2. Vitraliile ferestrelor.

<Img src="fizica/clasa8/capitolul3/3_1_2_Poza7_Vitralii.jpg" />


3. Becurile colorate.

<Img src="fizica/clasa8/capitolul3/3_1_2_Poza8_BecuriColorate.jpg" />


:::


<br></br>



:::tip Experiment

**4.** Culoarea corpurilor și absorbția luminii

:::


<Video src="https://www.youtube.com/embed/06iHKaE3II8" />


**Materiale necesare:** corpuri opace colorate, corpuri transparente colorate, sursă de lumină albă ( Soare, lanternă ). 



**Modul de lucru (Partea 1):** 

- Luminează un corp opac colorat. 

- Ce observi ?


:::note Observație Partea 1

Corpul opac colorat împrăștie culoarea lui și absorbe toate celelalte culori.

:::




**Modul de lucru (Partea 2):** 

- Luminează un corp transparent colorat.

- Ce observi ?


:::note Observație Partea 2

Corpul transparent colorat lasă să treacă prin el numai culoarea sa, restul culorilor le absoarbe.

:::




<br></br>





:::tip Experiment

**5.** De ce se schimbă culoarea cerului ?

:::


<Video src="https://www.youtube.com/embed/Rx5aCTwetlE" />


**Materiale necesare:** vas mare din sticlă transparent, lanternă, apă, lapte .



**Modul de lucru (Partea 1):** 

- Umple vasul cu apă și adaugă câteva picături de lapte.

- Luminează suprafața apei de sus și privește deasupra apei.

- Ce observi?




:::note Observație Partea 1

Apa luminată și privită de sus are culoare albăstruie.

:::



**Modul de lucru (Partea 2):** 

- Luminează apa din vas pe un perete lateral și privește apa din partea opusă lanternei. 

- Ce culoare are apa ?



:::note Observație Partea 2

Apa luminată lateral are culoare rozalie-portocalie.

:::







**Concluzia experimentului:** 

Cerul își schimbă culoarea deoarece lumina este dispersată de aerul atmosferic în mod diferit în funcție de poaziția Soarelul pe bolta cerească.

Când Soarele este sus pe cer (la orele amiezii), Soarele apare alb strălucitor și cerul este albastru (când este senin).

Când Soarele este aproape de linia orizontului (la răsărit sau la apus), Soarele apare roșu și cerul este roz, roșu, portocaliu (doar aceste culori sunt împrăștiate de aer din tot spectrul de culori).



<br></br>

<br></br>




### III.1.3. Principiile propagării luminii. Rază de lumină. Fascicul de lumină.



#### Optica geometrică studiază legiile propagării luminii și formarea imaginilor obiectelor în diferite sisteme optice ( oglinzi, lentile, etc.), fără să țină cont de natura luminii.




:::tip Experiment

**6.** Cum se propagă lumina ?

:::


<Video src="https://www.youtube.com/embed/l_9JY4eabbI" />


**Materiale necesare:** lanternă, corp.



**Modul de lucru:** 

- Luminează cu lanterna un pieptene. 

- Ce observi ? 


:::note Observație

La ieşirea din pieptăn, lumina apare sub formă de linii drepte, intercalate cu linii întunecate.

:::


**Concluzia experimentului:** 

La ieşirea din pieptăn, ea apare sub formă de linii drepte.

Unde sunt dinţii pieptănului se formează umbra lor, deoarece lumina nu poate să-şi schimbe direcţia de propagare pentru a ocoli obstacolele. 

Deci, lumina se propagă în linie dreaptă.




:::important

**Raza de lumină** indică direcția de propagare a luminii și se desenează printr-o linie dreaptă cu o săgeată care să indice sensul de propagare. 


:::



:::note Observație

Chiar dacă lumina se propagă pe o anumită direcție în ambele sensuri, noi îi punem săgeată pentru a-i arăta sensul de propagare care ne interesează.

:::

:::important

Un grup de mai multe raze de lumină învecinate, care suferă aceleași fenomene optice  formează un **fascicul de lumină.** 


:::



:::important

#### Clasificarea fasciculelor de lumină:
 
a)	Fascicul paralel, în care toate razele sunt paralele.


<Img src="fizica/clasa8/capitolul3/3_1_3_Poza1_FasciculParalel.jpg" />



b)	Fascicul convergent, în care razele se întâlnesc într-un punct.


<Img src="fizica/clasa8/capitolul3/3_1_3_Poza2_FasciculConvergent.jpg" />


c)	Fascicul divergent, în care razele pleacă din același punct și se îndepărtează unele de altele.

<Img src="fizica/clasa8/capitolul3/3_1_3_Poza3_FasciculDivergent.jpg" />



:::




<br></br>





:::tip Experiment

**7.** Principiul independenței razelor de lumină

:::


<Video src="https://www.youtube.com/embed/HAyQ7NsWKCo" />


**Materiale necesare:** 2 lasere.



**Modul de lucru:** 

- Așază cele două lasere pe masă astfel încât razele lor să se intersecteze. 

- Ce se întâmplă cu direcția celor două raze după intersecția lor ? 



:::note Observație

După intersecția razelor de lumină, ele își continuă drumul în linie dreaptă.

:::


**Concluzia experimentului:** 

Propagarea unei raze de lumină este independentă de propagarea altor raze.

:::important Principiile opticii geometrice

 

**I.	Principiul propagării rectilinii a luminii:**

**”Lumina se propagă prin mediile transparente și omogene în linie dreaptă, adică rectiliniu.”**

:::


:::important Principiile opticii geometrice

**II.	Principiul reversibilității razelor de lumină:**

**”Lumina se propagă pe aceeași direcție în ambele sensuri.”** 

:::



:::important Principiile opticii geometrice

**III.	Principiul independenței razelor de lumină:**
 
**”O rază de lumină nu își modifică direcția de propagare în urma intersecției cu alte raze, adică ea are o propagare independentă de acțiunea altor raze.”**

:::



<br></br>
<br></br>




## III.2. Reflexia luminii.

### III.2.1. Reflexia luminii. Legile reflexiei.



:::tip Experiment

**8.** Legile reflexiei luminii

:::


<Video src="https://www.youtube.com/embed/Y9EPdoeG9_I" />


**Materiale necesare:** oglindă plană, raportor, laser.



**Modul de lucru:** 

- Aşază oglinda pe verticală.

- La baza oglinzii poziţionează pe orizontală (pe podea) raportorul, având punctul 0 la mijlocul oglinzii.

- Trimite fasciculul laser sub un anumit unghi pe oglindă, în punctul zero (laserul se aşează şi el tot pe podea, înclinându-i puţin vârful pentru a vizualiza raza reflectată).

- Aşază rigla pe direcţia razei reflectate de oglindă şi citeşte unghiul de reflexie.





:::note Observație

Unghiul sub care se trimite spre oglindă  fasciculul iniţial ( unghi de incidență) este egal cu unghiul sub  care se întoarce lumina ( unghi de reflexie ), faţă de normală.


:::


**Concluzia experimentului:** 

Lumina se reflectă cu acelaşi unghi (unghi de reflexie) cu care raza iniţială a ajuns la  oglindă (unghi de incidenţă). Pe o suprafaţă şlefuită (cum este oglinda), lumina _se reflectă în mod ordonat_, respectând această lege.



:::important Definiție

**Reflexia luminii** este fenomenul în care lumina se întoarce în primul mediu, cu  schimbarea direcţiei de propagare, atunci când ea întâlneşte un alt mediu (suprafaţa de separare dintre două medii optice diferite).

:::


:::important Legile reflexiei

**LegeaI:** 

**Raza incidentă, normala și raza reflectată sunt coplanare (aparțin aceluiași plan).**



:::


:::important Legile reflexiei

**Legea a II a:**
 
**Unghiul de incidență(i) este egal cu unghiul de reflexie(r).**

**î  =  ȓ**



:::


:::note Observație

Când raza de lumină cade perpendicular pe suprafața de separare, raza reflectată se întoarce în primul mediu pe același drum, adică este singurul caz când nu își schimbă direcția de propagare.


:::





Pentru a desena raza care suferă fenomenul de reflexie (raza reflectată) trebuie să parcurgem următoarele etape:

- Desenăm suprafața de separare dintre cele două medii diferite și le notăm. Primul mediu (I) se consideră mediul unde se află sursa de lumină

- Cu o linie punctată se desenează perpendiculara pe această suprafață de separare, numită normala la suprafața de separare și notată cu NI, unde I este punctul de incidență, unde cade raza provenită de la sursa S(raza incidentă=SI)

- Se măsoară cu raportorul unghiul dintre normală și raza incidentă, SI , numit unghi de incidență, notat cu i

- Se măsoară un unghi egal cu i în partea dreaptă a normalei și se conturează raza reflectată (RI) și se notează și unghiul de reflexie, r

Notații (legenda) pentru desenul de la reflexia luminii :

SI=raza incidentă

RI= raza reflectată

NI=normala la suprafața de separare

i =unghi de incidență

r = unghi de reflexie

<Img src="fizica/clasa8/capitolul3/3_2_1_ReprezentareGraficaReflexie.jpg" />



<br></br>



### III.2.2. Oglinzile – aplicații ale reflexiei luminii.

:::important 

**Oglinzile** sunt corpuri netede și lucioase, în care lumina se reflectă.

:::


:::note Observație

Imaginea obiectului (im ob ) se formează în oglindă prin fenomenul de reflexie, respectând legile acesteia.

Dacă oglinda nu este netedă (nu este bine șlefuită) are loc o reflexie difuză a luminii (reflexie dezordonată) și nu se formează imaginea obiectului.

Oglinzile se obțin prin depunerea unui strat subțire de metal (argint sau aluminiu) pe o suprafață de sticlă ( obișnuită sau de cristal).

:::


:::important Clasificarea oglinzilor

1)	**Oglinzile plane** au suprafața plană (dreaptă) și sunt cele pe care le avem cu toții acasă și în care ne uităm zilnic. 

Iată simbolul ei (partea din spate care nu reflectă lumina se hașurează)


<Img src="fizica/clasa8/capitolul3/3_2_2_Poza1_DesenOglindaPlana.jpg" />




:::


:::caution Aplicații ale oglinzilor plane

În oglinda plană îţi vezi “dublura” (imaginea) care te priveşte din spatele oglinzii, imitându-ţi mişcările și sunt cele pe care le avem cu toții acasă și în care ne uităm zilnic.

<Img src="fizica/clasa8/capitolul3/3_2_2_Poza2_ImagineInOglindaACartiiDeFizica.jpg" />


:::



:::important Clasificarea oglinzilor

2) **Oglinzi sferice** care la rândul lor sunt de două feluri:

- **a) Oglinzile concave**  reflectă cu partea interioară, scobită a suprafeței sferice ( adică au partea lucioasă pe partea interioară a sferei). **Ele transformă un fascicul de lumină paralel într-unul convergent.**

<Img src="fizica/clasa8/capitolul3/3_2_2_Poza3_DesenOglindaConcava.jpg" />


:::





:::caution Aplicații ale oglinzilor concave

- în cosmetică (la machiat, la pensat);
 
<Img src="fizica/clasa8/capitolul3/3_2_2_Poza4_Exemplul1OglindaConcava.jpg" />
 
- la construcţia reflectoarelor (lanterne, faruri);
 
<Img src="fizica/clasa8/capitolul3/3_2_2_Poza5_Exemplul2OglindaConcava.jpg" />
 
- oglinzi stomatologice. 

<Img src="fizica/clasa8/capitolul3/3_2_2_Poza6_Exemplul3OglindaConcava.jpg" />

::: 





:::important Clasificarea oglinzilor

- **b) Oglinzile convexe**  reflectă cu partea exterioară, bombată a suprafeței sferice ( adică au partea lucioasă pe partea exterioară a sferei). **Ele transformă un fascicul de lumină paralel într-unul divergent.**

<Img src="fizica/clasa8/capitolul3/3_2_2_Poza7_DesenOglindaConvexa.jpg" />


:::



:::caution Aplicații ale oglinzilor convexe

Ele sunt folosite ca oglinzi retrovizoare deoarece dau o vedere amplă a zonei din spatele lor.  


<Img src="fizica/clasa8/capitolul3/3_2_2_Poza8_Exemplul1OglindaConvexa.jpg" />
 
<Img src="fizica/clasa8/capitolul3/3_2_2_Poza9_Exemplul2OglindaConvexa.jpg" /> 
 

::: 




Formarea imaginii unui obiect într-o oglindă plană :

- Se desenează oglinda plană pe verticală.

- Se trasează prin mijlocul oglinzii axa optică principală, perpendiculară pe oglindă ( pe orizontală ).

- Se desenează obiectul AB sub forma unui segment cu săgeată, în fața oglinzii.

- Se duce prima rază din vârful obiectului (B) perpendiculară pe oglindă și se prelungește punctată în spatele oglinzii ( fiind perpendiculară pe suprafața oglinzii nu își schimbă direcția de propagare când se reflectă ).

- Se duce a doua  rază din vârful obiectului (B) oblică pe oglindă se trasează raza reflectată a acesteia, respectând legile reflexiei ( unghiul i = unghiul r )

- Se prelungește punctată în spatele oglinzii raza reflectată, până se întâlnește cu prelungirea primei raze. Punctul de intersecție al lor se notează cu B', care reprezintă vârful imaginii obiectului în oglindă.

- Din punctul B' se duce perpendiculară pe axa optică principală, iar piciorul perpendicularei se notează cu A' și reprezintă baza imaginii obiectului în oglindă. Se pune vârful săgeții în B'.


Caracterizarea imaginii ( A'B' ) obiectului în oglinda plană : 

- Ob. AB și im. A'B' sunt simetrice față de oglindă (imaginea se formează în spatele oglinzii, la aceeaşi distanţă faţă de oglindă ca şi obiectul ).

- Imaginea este virtuală , deoarece se formează la intersecția razelor reflectate( ea nu poate fi prinsă pe ecran sau film foto).

- Im. A'B' este la fel de mare ca ob. AB.




<br></br>


### III.2.3. Extindere: Aplicații ale legilor reflexiei luminii în tehnologie

:::caution Aplicații

Oglinzile a căror funcționare se bazează pe legile reflexiei, au numeroase aplicații în tehnologie:

1)	Televizor LCD ( cu cristale lichide ) are în componența sa o oglindă reflectorizantă.

<Img src="fizica/clasa8/capitolul3/3_2_3_Poza1_TelevizorLCD.jpg" />



2)	Proiector LCD are la bază un dispozitiv optic format dintr-un număr foarte mare de microoglinzi.

<Img src="fizica/clasa8/capitolul3/3_2_3_Poza2_ProiectorLCD.jpg" />


3)	Centrală solară cu turn are la bază un număr foarte mare de oglinzi care se orientează automat după poziția Soarelui pe cer. Ele reflectă lumina către un absorbant ce încălzește apa dintr-un cazan ce produce abur sub presiune.

<Img src="fizica/clasa8/capitolul3/3_2_3_Poza3_CentrlaSolaraCuTurn.jpg" />


4) Telescopul Hubble este  plasat pe o orbită în jurul Pământului și poziționat în afara atmosferei terestre. De la lansarea lui în 1990 a devenit unul dintre cele mai importante instrumente din istoria astronomiei. Cu el astronomii au făcut numeroase observații, care au dus la importante descoperiri în astrofizică. 

Oglinzile telescoapelor trebuiau realizate cu o precizie de șlefuire de 1/20 din lungimea de undă specifică luminii vizibile, aproximativ 30 nanometri (30 de miliardimi de metri).

<Img src="fizica/clasa8/capitolul3/3_2_3_Poza4_TelescopHubble.jpg" />



:::



<br></br>



:::tip Experiment

**9.** Construirea unui periscop

:::


<Video src="https://www.youtube.com/embed/Kv8knWyExjs" />


**Materiale necesare:** 2 oglinzi plane, carton, echer dreptunghic isoscel,cuțit, foarfece, scotch

:::warning Atenție

Atenție la manipularea cuțitului, foarfecelor și a celor două oglinzi de sticlă !

:::



**Modul de lucru:** 

- Decupează dintr-un carton un dreptunghi .

- Marchează cu ajutorul echerului pozițiile celor două oglinzi, astfel încât să aibă o înclinare de 45° față de marginile de jos, respectiv de sus a cartonului.

- Decupează cu cuțitul și cu foarfeca locul unde vei plasa oglinzile, respectiv două dreptungiuri ( prin cel de jos vei privi, iar prin cel de sus intră lumina).

- Aşază oglinzile în lăcașele decupate și prinde cu scotch periscopul.

- Privește prin fereastra de jos a periscopului. 

- Ce observi ?





:::note Observație

Privind prin fanta de jos, văd obiectele aflate la nivelul fantei de sus.


:::


**Concluzia experimentului:** 

Periscopul este un instrument optic alcătuit din lentile, oglinzi, și/sau prisme cu ajutorul căruia se pot efectua observații între două niveluri diferite ca înălțime (tranșee, dintr-un submarin etc). 

În domeniul naval, periscopul este folosit de submarine pentru a da posibilitatea acestora să supravegheze situația de la suprafața apei, fără a fi văzut. 



